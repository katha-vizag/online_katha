<!DOCTYPE html>
<html lang="en">

<head>

    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1, shrink-to-fit=no">
    <meta name="description" content="">
    <meta name="author" content="">

    <title>কথা  2023</title>

    <!-- Custom fonts for this template-->
    <link href="vendor/fontawesome-free/css/all.min.css" rel="stylesheet" type="text/css">
    <link
        href="https://fonts.googleapis.com/css?family=Nunito:200,200i,300,300i,400,400i,600,600i,700,700i,800,800i,900,900i"
        rel="stylesheet">

    <!-- Custom styles for this template-->
    <link href="css/sb-admin-2.min.css" rel="stylesheet">
<style>
.poem{text-align:center;color:#002861}
.prose{text-align:justify;color:#002861}
.card-header h3{color:#002861}
.topbar {
    height: 4.375rem;
    position: fixed;
    width: 100%;
    z-index: 999;
}
.col-lg-6 .col-lg-12 .col-lg-4{margin-top:7%}
.navbar-expand .navbar-nav {
    flex-direction: row;
    margin-left: 50%!important;
}
.bg-gradient-primary{background-color:#002861!important;background-image:none!important;}

.card-header{background-color:#f6c23e;color:white!important;font-weight:bold}
.text-primary{color:#002861!important;font-size:120%}
.fa-microphone{color:black!important;font-size:120%}
.card-body{border-left:5px solid #002861;border-bottom:5px solid #002861;border-right:5px solid #002861;border-bottom-left-radius:100px 100px}
</style>
</head>

<body id="page-top">

    <!-- Page Wrapper -->
    <div id="wrapper">

        <!-- Sidebar -->
        <ul class="navbar-nav bg-gradient-primary sidebar sidebar-dark accordion" id="accordionSidebar">

            <!-- Sidebar - Brand -->
            <a class="sidebar-brand d-flex align-items-center justify-content-center" href="index.html">
                <div class="sidebar-brand-icon rotate-n-15">
                   <i class='fas fa-comments'></i>
                </div>
                <div class="sidebar-brand-text mx-3">কথা <sup>2022</sup></div>
            </a>

            <!-- Divider -->
            <hr class="sidebar-divider my-0">

            <!-- Nav Item - Dashboard -->
            <li class="nav-item active">
                <a class="nav-link" href="#home">
                    <i class="fas fa-fw fa-tachometer-alt"></i>
                    <span>স্বাগত</span></a>
            </li>

            <!-- Divider -->
            <hr class="sidebar-divider">

            <!-- Heading -->
            <div class="sidebar-heading">
                সূচীপত্র
            </div>
			 <li class="nav-item">
                <a class="nav-link" href="#katha_1">
                   <i class='fas fa-pen-alt'></i>
                    <span>আবারও হাঁটবো</span></a>
            </li>
			 <li class="nav-item">
                <a class="nav-link" href="#katha_2">
                  <i class='fas fa-pen-alt'></i>
                    <span>উজান</span></a>
            </li>
			 <li class="nav-item">
                <a class="nav-link"  href="#katha_3">
                    <i class='fas fa-pen-alt'></i>
                    <span>উত্তাল শৈশবের দিনপঞ্জিকা</span></a>
            </li>
			 <li class="nav-item">
                <a class="nav-link"  href="#katha_4">
                    <i class='fas fa-pen-alt'></i>
                    <span>উপত্যকার বৃষ্টি ও আমি</span></a>
            </li>
			 <li class="nav-item">
                <a class="nav-link"  href="#katha_5">
                     <i class='fas fa-pen-alt'></i>
                    <span>ওরা চলে গেল</span></a>
            </li>
			 <li class="nav-item">
                <a class="nav-link"  href="#katha_6">
                    <i class='fas fa-pen-alt'></i>
                    <span>করোনা পজিটিভ</span></a>
            </li>
			 <li class="nav-item">
                <a class="nav-link"  href="#katha_7">
                    <i class='fas fa-pen-alt'></i>
                    <span>কিশোর পুরে</span></a>
            </li>
			 <li class="nav-item">
                <a class="nav-link"  href="#katha_8">
                      <i class='fas fa-pen-alt'></i>
                    <span>চড়ুইভাতি</span></a>
            </li>
			 <li class="nav-item">
                <a class="nav-link"  href="#katha_9">
                    <i class='fas fa-pen-alt'></i>
                    <span>নষ্টনীড়</span></a>
            </li>
			 <li class="nav-item">
                <a class="nav-link"  href="#katha_10">
                     <i class='fas fa-pen-alt'></i>
                    <span>নস্যির কৌটো</span></a>
            </li>
			
			 <li class="nav-item">
                <a class="nav-link"  href="#katha_12">
                      <i class='fas fa-pen-alt'></i>
                    <span>পরিক্রমা</span></a>
            </li>
			 <li class="nav-item">
                <a class="nav-link"  href="#katha_13">
                    <i class='fas fa-pen-alt'></i>
                    <span>প্রিসাইডিং অফিসার</span></a>
            </li>
			 <li class="nav-item">
                <a class="nav-link"  href="#katha_14">
                   <i class='fas fa-pen-alt'></i>
                    <span>বর্ণপরিচয়</span></a>
            </li>
			 <li class="nav-item">
                <a class="nav-link"  href="#katha_15">
                      <i class='fas fa-pen-alt'></i>
                    <span>মন,কেমন</span></a>
            </li>
			 <li class="nav-item">
                <a class="nav-link"  href="#katha_16">
                      <i class='fas fa-pen-alt'></i>
                    <span>মহাকালী</span></a>
            </li>
			<li class="nav-item">
                <a class="nav-link"  href="#katha_17">
                      <i class='fas fa-pen-alt'></i>
                    <span>রঙীন পাতা</span></a>
            </li>
			<li class="nav-item">
                <a class="nav-link"  href="#katha_18">
                      <i class='fas fa-pen-alt'></i>
                    <span>সুন্দরী প্রতিবেশী ও পারিপার্শ্বিক</span></a>
            </li>
			

           

            <!-- Sidebar Toggler (Sidebar) -->
            <div class="text-center d-none d-md-inline">
                <button class="rounded-circle border-0" id="sidebarToggle"></button>
            </div>

            <!-- Sidebar Message -->
            

        </ul>
        <!-- End of Sidebar -->

        <!-- Content Wrapper -->
        <div id="content-wrapper" class="d-flex flex-column" >

            <!-- Main Content -->
            <div id="content">

                <!-- Topbar -->
                <nav class="navbar navbar-expand navbar-light bg-white topbar mb-4 static-top shadow">

                    <!-- Sidebar Toggle (Topbar) -->
                    <button id="sidebarToggleTop" class="btn btn-link d-md-none rounded-circle mr-3">
                        <i class="fa fa-bars"></i>
                    </button>

                    <!-- Topbar Search -->
                  <!--  <form
                        class="d-none d-sm-inline-block form-inline mr-auto ml-md-3 my-2 my-md-0 mw-100 navbar-search">
                        <div class="input-group">
                            <input type="text" class="form-control bg-light border-0 small" placeholder="Search for..."
                                aria-label="Search" aria-describedby="basic-addon2">
                            <div class="input-group-append">
                                <button class="btn btn-primary" type="button">
                                    <i class="fas fa-search fa-sm"></i>
                                </button>
                            </div>
                        </div>
                    </form>-->

                    <!-- Topbar Navbar -->
					  <ul class="navbar-nav ml-auto">

                        <!-- Nav Item - Search Dropdown (Visible Only XS) -->
                       <!-- <li class="nav-item dropdown no-arrow d-sm-none">
                            <a class="nav-link dropdown-toggle" href="#" id="searchDropdown" role="button"
                                data-toggle="dropdown" aria-haspopup="true" aria-expanded="false">
                                <i class="fas fa-search fa-fw"></i>
                            </a>
                            <!-- Dropdown - Messages -->
                         <!--   <div class="dropdown-menu dropdown-menu-right p-3 shadow animated--grow-in"
                                aria-labelledby="searchDropdown">
                                <form class="form-inline mr-auto w-100 navbar-search">
                                    <div class="input-group">
                                        <input type="text" class="form-control bg-light border-0 small"
                                            placeholder="Search for..." aria-label="Search"
                                            aria-describedby="basic-addon2">
                                        <div class="input-group-append">
                                            <button class="btn btn-primary" type="button">
                                                <i class="fas fa-search fa-sm"></i>
                                            </button>
                                        </div>
                                    </div>
                                </form>
                            </div>
                        </li>

                        <!-- Nav Item - Alerts -->
                        <li class="nav-item dropdown no-arrow mx-1" style="float:right">
                            <a class="nav-link dropdown-toggle" href="#" id="alertsDropdown" role="button"
                                data-toggle="dropdown" aria-haspopup="true" aria-expanded="false">
                                <i class="fas fa-bell fa-fw"></i>
                                <!-- Counter - Alerts -->
                                <span class="badge badge-danger badge-counter">17</span>
                            </a>
                            <!-- Dropdown - Alerts -->
                            <div class="dropdown-list dropdown-menu dropdown-menu-right shadow animated--grow-in"
                                aria-labelledby="alertsDropdown">
                                <h6 class="dropdown-header">
											কথা
                                </h6>
                                <a class="dropdown-item d-flex align-items-center" href="#katha_1">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">আবারও হাঁটবো</span>
                                    </div>
                                </a>
								 <a class="dropdown-item d-flex align-items-center" href="#katha_2">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">উজান</span>
                                    </div>
                                </a>
								 <a class="dropdown-item d-flex align-items-center" href="#katha_3">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">উত্তাল শৈশবের দিনপঞ্জিকা</span>
                                    </div>
                                </a>
								 <a class="dropdown-item d-flex align-items-center" href="#katha_4">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">উপত্যকার বৃষ্টি ও আমি</span>
                                    </div>
                                </a>
								 <a class="dropdown-item d-flex align-items-center" href="#katha_5">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">ওরা চলে গেল</span>
                                    </div>
                                </a>
								 <a class="dropdown-item d-flex align-items-center" href="#katha_6">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">করোনা পজিটিভ</span>
                                    </div>
                                </a>
								 <a class="dropdown-item d-flex align-items-center" href="#katha_7">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">কিশোর পুরে</span>
                                    </div>
                                </a>
								 <a class="dropdown-item d-flex align-items-center" href="#katha_8">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">চড়ুইভাতি</span>
                                    </div>
                                </a>
								 <a class="dropdown-item d-flex align-items-center" href="#katha_9">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">নষ্টনীড়</span>
                                    </div>
                                </a>
								 <a class="dropdown-item d-flex align-items-center" href="#katha_10">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">নস্যির কৌটো</span>
                                    </div>
                                </a>
								
								 <a class="dropdown-item d-flex align-items-center" href="#katha_12">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">পরিক্রমা</span>
                                    </div>
                                </a>
								 <a class="dropdown-item d-flex align-items-center" href="#katha_13">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">প্রিসাইডিং অফিসার</span>
                                    </div>
                                </a>
								 <a class="dropdown-item d-flex align-items-center" href="#katha_14">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">বর্ণপরিচয়</span>
                                    </div>
                                </a>
								 <a class="dropdown-item d-flex align-items-center" href="#katha_15">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">মন,কেমন</span>
                                    </div>
                                </a>
								 <a class="dropdown-item d-flex align-items-center" href="#katha_16">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">মহাকালী</span>
                                    </div>
                                </a>
								 <a class="dropdown-item d-flex align-items-center" href="#katha_17">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">রঙীন পাতা</span>
                                    </div>
                                </a>
								 <a class="dropdown-item d-flex align-items-center" href="#katha_18">
                                    <div class="mr-3">
                                        <div class="icon-circle bg-primary">
                                            <i class="fa fa-microphone text-white"></i>
                                        </div>
                                    </div>
                                    <div>
                                      
                                        <span class="font-weight-bold">সুন্দরী প্রতিবেশী ও পারিপার্শ্বিক</span>
                                    </div>
                                </a>
								
                               
                               
                            </div>
                        </li>

                        
                    </ul>

                   
 
                </nav>
                <!-- End of Topbar -->

                <!-- Begin Page Content -->
                <div class="container-fluid" style="margin-top:7%">

                    <!-- Page Heading -->
                    <div class="row"  id="home">
					  <div class="col-lg-6 mb-4">
					  <img src="img/katha_2022.jpg" class="img img-responsive" style="width:100%"/>
					  </div>
					   <div class="col-lg-6 mb-4" style="border-bottom-left-radius:100px 100px;border-bottom-right-radius:100px 100px;background-color:#002861">
					 <h3 class="btn btn-warning" style="width:100%;margin-top:7%;font-size:160%;color:#002861;font-weight:bold">কথার কথা</h3>
					<p style="color:white;font-weight:bold;text-align:justify"> রাতারাতি পৃথিবীটা বদলে গেল, একদম চোখের সামনে, আমাদেরকে নিয়েই। এক সামান্য জীবাণু, গোটা সংসারে যার সমবেত ওজন এক গ্রামেরও কম, সারা পৃথিবী জুড়ে কি অসামান্য তাণ্ডবটাই না চালালো। গোটা দুনিয়ার মানুষ ঘরবন্দী, মুখ ঢাকা মুখোশে, শরীর নিরাপদ সামাজিক দূরত্বে, পরিচ্ছন্নতা প্রতিনিয়ত প্রক্ষালনে, উদ্বিগ্ন মন প্রতিষেধকের প্রতীক্ষায়   - সবার ওপরে দিনযাপন এক সর্বগ্রাসী আতঙ্কে। অসংখ্য মানুষ ও তাদের পরিবার এই মহামারীতে ক্ষতিগ্রস্ত হয়েছে, কেউ হারিয়েছে স্বজন, কেউ হারিয়েছে জীবিকা। আমরা মূঢ় মূক দৃষ্টিতে প্রত্যক্ষ করেছি প্রায় ভেঙে পড়া স্বাস্থ্য পরিষেবা, চিকিৎসাবিভ্রাট, হাসপাতালে জায়গা না পাওয়া, দোকানে ওষুধ না পাওয়া অসহায় মানুষের হাহাকার, প্রতিষেধকের আবিষ্কার আর প্রয়োগসংক্রান্ত জটিলতা ও অপ্রতুলতা, স্তব্ধ পরিবহন ব্যবস্থা আর কর্মহীন পরিযায়ী শ্রমিকের পায়ে হেঁটে ঘরে ফেরা, এমন কি অন্তিম সংস্কারের অসংকুলানে নদীতে শবের ঢের – এক মর্মান্তিক চিরস্থায়ী দাগ রেখে গেল এই মারী।  এই অবস্থায় যখন উৎসাহ স্তিমিত, উৎসব নিমীলিত, তখন ‘কথা’ বলা থেকে আমরাও বিরত থাকাই শ্রেয় মনে করেছিলাম। </p>
<p style="color:white;font-weight:bold;text-align:justify">এখন যাবতীয় সংশয়, বেদনা, বিক্ষোভকে পেছনে ফেলে যখন আমরা আবার স্বাভাবিকতার পথে পা বাড়িয়েছি, তখন আবার একবার অস্ফূট ‘কথা’কে সবার সামনে তুলে ধরার ঐকান্তিক প্রয়াস আমাদের। আর সেই সঙ্গে সেলাম সেইসব অনমনীয় মানুষকে, যাঁদের প্রত্যক্ষ বা পরোক্ষ অবদানে, কর্মনিষ্ঠায়, সহায়তায়, ত্যাগে আমরা মারী অতিক্রম করার সাহস অর্জন করেছি । 
আর এবছর ভারতবাসীর উদ্‌যাপনের সময় – স্বাধীনতার ৭৫ বর্ষপূর্তি। সরকারি উৎসাহে ও আনুকুল্যে বিপুল উদ্যমে পালিত হচ্ছে এই জয়ন্তী। রাষ্ট্রীয় প্রচারে আর রাজনৈতিক নেতাদের ভাষণে আমরা বুঝতে পারি, আমরা অমৃতের দোড়গোড়ায় দাঁড়িয়ে।  আমাদের নাগালের মধ্যেই রয়েছে শিক্ষার স্বাধীনতা, জীবিকার স্বাধীনতা, সুস্বাস্থ্যের স্বাধীনতা , পরিধানের স্বাধীনতা, কথা বলার স্বাধীনতা ... </p>
<p style="color:white;font-weight:bold;text-align:justify">কিন্তু স্বাধীনতা কি সত্যিই পেয়েছি আমরা, বিশেষ করে কথা বলার স্বাধীনতা, শুধু এদেশে নয়, সারা বিশ্বে? বিশ্বজুড়ে মুক্তমনা চিন্তাবিদ ও সাহিত্যিকদের ওপর ক্রমাগত নেমে আসছে রক্ষনশীলতার অসহনীয় খড়্‌গ। রাষ্ট্র ও ধর্ম দুই-ই ক্রমশঃই স্পর্শকাতরতর হয়ে উঠছে। রাষ্ট্রপরিচালকের সামান্যতম ত্রুটিনির্দেশ দেশদ্রোহিতার সামিল। আর কার ধর্মীয় ভাবাবেগে কখন কিভাবে আঘাত লেগে যাবে তা বোঝা দুষ্করই নয়, অসম্ভব। সাম্প্রতিক  উদাহরণ, সলমন রুশদি, গীতাঞ্জলী শ্রী, লীনা মনিমেকলাই ... তালিকা অত্যন্ত উদ্বেগজনকভাবে ক্রমবর্ধমান।অথচ রাষ্ট্রের অসংগত ব্যবহার বা ধর্মের নামে অনাচার, অত্যাচার যখন আমাদের সামাজিক চেতনায় আঘাত হানে তার বিচারের কোন পথ আমাদের নজরে আসে না। সময় এসেছে ধর্মীয় ভাবাবেগকে সুনির্দিষ্টভাবে চিহ্নিত করার, যাতে যে কেউ যে কোন অছিলায় বিচারব্যবস্থার অসদুপয়োগ না করতে পারে। আর, আঘাত না হেনে কবে কোন অচলায়তনের পরিবর্তন হয়েছে?</p>
<p style="color:white;font-weight:bold;text-align:justify">তাই আসুন, আমরা কথা বলি নির্ম্মানের, ধ্বংসের নয়, কথা বলি সৌহার্দ্যের, বিভেদের নয়, কথা বলি ভালোবাসার, বিদ্বেষের নয়......তবেই এ পৃথিবীটা সভ্য মানুষের বাসযোগ্য হয়ে উঠবে।</p>
<p style="line-height:30px">&nbsp;</p>
					  </div>
					</div> 

                  <div class="row">
				  <div class="col-lg-6 mb-4" id="katha_1" >
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem">আবারও হাঁটবো</h6>
									<i class="fa fa-microphone" onclick="katha_bolo('1')" style="float:right"></i>
                                </div>
                                <div class="card-body">
								<p class="muted " style="text-align:right;padding:1%;font-size:110%;font-weight:bold">প্রবীর  চক্রবর্তী</p>
								<p class="poem"> আসলে অচেনা ছিল সব চেনা মুখ<br>মুখোশটা খালি এখন যাচ্ছে দেখা<br>সিন্দুকে কিছু পায়ে ঘাম ফেলা সুখ <br>চিলেকোঠা ঘরে আসলে সবাই একা</p><p class="poem">সেদিনও তো ছিল অনবধানতা ছোঁয়া <br>আজ দূরত্ব সরকারি দুই গজ<br>ভালবাসা ছিল ব্রাত্য নেশার ধোঁয়া<br>ছুঁড়ে ফেলে দেওয়া স্বপ্ন নীল কাগজ</p><p class="poem">ভালোই হয়েছে দূরে থাকা অভ্যাস<br>তবু আনচান প্রগলভ অবসর<br>অসতর্কতা এনেছিল উচ্ছাস <br>আজ ফুল আঁকা নীরব শ্বেতপাথর </p><p class="poem">আবারও হাঁটব বাদামের ঠোঙা হাতে<br>যদিও পাষাণ বলছে "তফাৎ যাও..."<br>চাঁদ ঝরে পড়া বৃষ্টিমাখানো রাতে<br>ভিজব আবার, যদি তুমি সাড়া দাও</p><br>

                                </div>
                            </div>
				  </div>
				  
				  
			<div class="col-lg-6 mb-4" id="katha_8">
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem">  চড়ুইভাতি</h6>
									<i class="fa fa-microphone" onclick="katha_bolo('8')" style="float:right"></i>
                                </div>
                                <div class="card-body">
								<p class="muted" style="text-align:right">শুভজিৎ চক্রবর্তী</p>
                                <p class="poem"> ভালোবাসা<br>
তোমার সাথে চড়ুইভাতি সারা দুপুর <br>
এখন বুঝি ফেরার পালা?</p>

 <p class="poem">ভালোবাসা<br>
তোমার সাথে খুনসুটি আর দস্যিপনা<br>
সারাটা দিন পালা করে ভাব ও আড়ি<br>
এতক্ষণে নদীর জলে মরা আলো<br>
দূরের গ্রামে তুলসীতলায় শঙ্খধ্বনি<br>
এবার ফেরার সময় হলো।</p>

 <p class="poem">ভালোবাসা<br>
তাকিয়ে দেখো সান্ধ্যকালে<br>
কোথাও কোন চিহ্নটি নেই<br>
সাক্ষী করে গাছগাছালি<br>
আকাশ মাটির গেরস্থালি<br>
তুমিও ছিলে, আমিও ছিলাম<br>
কোথাও কোন চিহ্নটি নেই<br>
মুছে গেছে চড়ুইভাতি<br>সারা দুপুর চড়ুইভাতি।</p>

                                </div>
                            </div>
				  </div>
			

				   <div class="col-lg-12 mb-4" id="katha_3">
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem"> উত্তাল শৈশবের দিনপঞ্জিকা</h6>
									<i class="fa fa-microphone" onclick="katha_bolo('3')" style="float:right"></i>
                                </div>
                                <div class="card-body">
								<p class="muted" style="text-align:right">অলক দত্ত</p>
                               

<p class="prose">১
শুরু হয়েছে অয়নের অবসর জীবন। কর্মজীবনের ব্যস্ততা ভুলে ততোধিক সুন্দর ইস্পাতনগরীর বাগান ঘেরা বাংলো ছেড়ে অয়ন ফিরে এসেছে তার পিতৃপুরুষের ভিটেয় - বরানগরে। স্বাভাবিক ভাবেই বদলে গেছে তার দৈনন্দিন প্রাত্যহিক কাজের ধারা। ক্লাবের জিম, সুইমিং পুল আর সাটেল কোর্টের বদলে এখন রোজ ভোরে অয়নের বিচরণ গঙ্গার পাড়ে। সেদিন হঠাৎ গঙ্গা পাড়ের এক বন্ধু বল উঠল,  -- " মনে আছে আজ সেই বারোই আগস্ট। " অয়ন -- " তাতে কি হল?" বন্ধু  -- " আজকের দিনেই তো একাত্তর সালে খুন হয় কংগ্রেস নেতা নির্মল চ্যাটার্জ্জী।" মুহূর্তে অয়নের ফ্ল্যাশব্যাকে ভেসে আসে তার শৈশবের সেই বিভীষিকাময় অধ্যায়। আক্ষরিক অর্থেই অয়নের শৈশব বিদ্রোহী কবি সুকান্তের কলমে " অবাক পৃথিবী! অবাক করলে তুমি, জন্মেই দেখি ক্ষুব্ধ স্বদেশভূমি।"
<br>বেশ মনে পড়ে ওদের এলাকায় শুরু হয়ে গেছিল সেই অসম সংগ্রামের ভয়ংকর পরিণতির বিপ্লব যখন অয়ন সবে দ্বিতীয় শ্রেণীর ছাত্র। নতুন করে দেশ গড়ার বিপ্লব ঠিকানা নিয়েছিল এক রক্তক্ষয়ী সংঘর্ষে।
দিকে দিকে  বিপ্লবীদের সগর্ব ঘোষণা --- এই স্বাধীনতা মিথ্যা। শিক্ষাব্যবস্হা ভ্রান্ত আর পার্লামেন্ট শুয়োরের খোঁয়াড়। তাই ওরা দিয়েছে আবার নতুন করে স্বাধীনতা সংগ্রামের ডাক।
ক্লাসের ফাঁকে অয়নরা তখন বিভোর এক নতুন সূর্যোদয়ের কল্পনায়। শিশুমনে বরানগর স্বাধীন করার স্বপ্নে। এখন ভাবলেও হাসি পায় তখন ওরা রীতিমতো কষত এই স্বাধীনতা সংগ্রামের জন্য প্রয়োজনীয় অস্ত্র শস্ত্র,  ট্যাঙ্ক, যুদ্ধবিমান আর রাইফেল গুলির হিসাব। আর তৈরী করত বরানগরের পার্লামেন্ট, মন্রীসভা, প্রধানমন্ত্রী মায় রাষ্ট্রপতি নিজেদের মধ্য থেকে। সে সবই ছিল শিশু মনের স্বাধীনতার নকশা।
পাড়ার এক অর্দ্ধচেনা নবীন যুবক মনিদা হয়ে উঠেছিল অয়নের চোখের মণি। অল্প কয়েকদিনেই নানান গল্প,  ধাঁধা আর ম্যাজিক শিখিয়ে অয়নের খুব কাছের। হঠাৎ একদিন সকালে স্কুল যাওয়ার পথে গলির মোড়ের চায়ের দোকানের সামনে সেই মনিদাই উল্টে পরে আছে। চারপাশে চাপচাপ রক্ত। শোনা গেল সকালে মনিদা যখন চা খেতে এসেছিল কারা যেন ওকে গুলি করে পালিয়েছে। ছেলেদের নাকি কাঁদতে নেই। তাই অয়নের কষ্টটা তখন গলার কাছে দলা পাকিয়ে। পা চলছে না। ওর ক্লাসের আর এক বন্ধু ওর হাত ধরে টান মেরে নিয়ে চলল স্কুলের  দিকে। পথে কানে ফিসফিস " এখানে দাঁড়াস না। জানিস না ও নকশাল?" অয়নের অভিধানে এই শব্দের অর্থ তখন খুব পরিষ্কার নয়। তবে জানা গেল এরাই সেই স্বাধীনতা সংগ্রামী। তবে কার বিরুদ্ধে এবং কি কারণে এই সংগ্রাম সেটা সে পর্যায়ে অয়নের কাছে ছিল দুর্বোধ্য।
</p><p class="prose">২
এর মধ্যেই অয়ন আরও একটু বড় হয়ে তৃতীয় শ্রেনীর ছাত্র। ততদিনে অয়ন জেনেছে ওদের ছোট্ট দেড়শ ঘরের পাড়াটাই বরানগরের একমাত্র নকশাল পাড়া। আশেপাশের পাড়ার লোকের চোখে তখন ওদের পাড়ার প্রতি  রীতিমতো সম্ভ্রম। ভয়ে বা ভক্তিতে। বরানগরের বুকে ওদের পাড়াটা তখন যেন এক বিচ্ছিন্ন দ্বীপ। ওদের পাড়ার উত্তর পূর্ব থেকে ওদের ঘিরে পেছনের পশ্চিম অব্দি সি পি এম। আর দক্ষিণে কংগ্রেস। ওদের তখন অ্যাকশন মানেই বাম (সিপিএম) বনাম অতি বাম (নকশাল)। অ্যাকশনে পেছোতে হলে নকশালদের জন্য খোলা দক্ষিণের ডান (কংগ্রেস)  এলাকা। এটাও অদ্ভুত। বামের শত্রু অতি বাম আর ডান। আর ডানের বন্ধু অতি বাম। সত্যিসত্যিই অয়নের কাছে ঘেঁটে ঘ।
বিপ্লব আরও তীব্র হচ্ছিল। চতুর্দিকে গুলি বোমার শব্দ,  বারুদের গন্ধ আর আর্তনাদ। ঐ উত্তাল ঘূর্ণিঝড়ের কেন্দ্র ওদের পাড়া। শান্ত সিন্ধ সমাহিত - মহাদেবের মত। কোনো ঝগড়া মারামারি চুরি ছিনতাই ডাকাতি তখন এ পাড়ায় ছিল অকল্পনীয়।  এতে অয়নের বিভ্রান্তি আরও গভীর। ও ভাবে নকশালরা যদি সত্যিই খুব খারাপ হবে তবে ওদের পাড়ার পরিবেশ এত সুন্দর  কিভাবে।
এর মাঝেই এক সন্ধ্যায় ওদের নয়নের মণি ওদের পাড়ার নকশাল নেতা অক্ষয়দা লাশ হয়ে  ফিরল। সকালের অ্যাকশনে বোমার আঘাতে আহত হয়েছিল পাড়ার মোড়ের ডাক্তার বাড়ির বৌমা। অক্ষয়দাই তাকে নিয়ে দৌড়েছিল ক্যালকাটা মেডিকেল। নিশ্চয়ই পেছনে ধাওয়া করে পুলিশের চর। ওখান থেকেই ওকে ধরে এনে স্ট্যাটিস্টিক্যাল ইনস্টিটিউট-এর উল্টেদিকের দীঘির ধারের মাঠে ওকে মুক্তির কথা বলে পেছন থেকে দ্রাম দ্রাম। এনকাউন্টার। সারা পাড়া সেদিন ছিল নিস্তব্ধ নির্বাক। অক্ষয়দার চারপাশে ঘিরে দাঁড়ানো শোকস্তব্ধ নানান অবয়বের ছায়া শরীর। পিন পড়লেও তখন শোনা যেত।
অয়ন এখন ক্লাস ফোরে। ঐ স্বাধীনতা না শ্রেণী সংগ্রাম তখন তুঙ্গে। আরও ভয়াবহ। আরও তীব্র। প্রতিদিনই আঘাত আর মৃত্যুর সংবাদ। অবশেষে আক্রান্ত  ওর স্কুল। প্রবলে শব্দে আছড়ে পরল দু দুটো বোম ওরই ক্লাস রুমের জানলার ঠিক ওপরে। ঝনঝন শব্দে টুকরো ওদের কাঁচের জানলা। ছুরি খেল দারোয়ান আর হোস্টেল সুপার কাম প্রাইমারীর এক সেকশন হেড। পুড়ে গেল ওর সাধের গল্পের বইয়ের " এরিয়া " লাইব্রেরি। ভাঙা হল ফিজিক্স ল্যাবরেটরী। কেমিস্ট্রি ল্যাবরেটারীতে আগুন লাগার আগেই ওদের হেডস্যার মহারাজ ওদের বাবা বাছা বলে থামিয়ে নিজের রুমে বসে জল খাইয়ে পুলিশ ডেকে ওদের হস্তান্তর করল। শুনে অবাক হবেন এত কান্ড ঘটিয়েছিল মাত্র দুজনে। তাও আবার তারা এই স্কুলেরই ক্লাস ইলেভেনের ছাত্র। পরে জানা গেল আরও আশ্চর্যজনক তথ্য। নকশাল মতবাদ নয় আসল কারন ছিল হোস্টেলে মাছের পিসের সাইজ ছোটো হয়ে যাওয়া। উদোর পিন্ডি বুদোর ঘাড়ে। আর হ্যা ঠিক এভাবেই জনগনকে ভুল বুঝিয়ে শেষ করা হয়েছিল সেই সত্তরের নকশাল আন্দোলন। যা ক্রমশঃ প্রকাশ্য।
স্কুল বন্ধ হল। এক অত্যুৎসাহী মাস্টারমশাই ওদের বৃত্তি পরীক্ষার ক্লাস নেওয়া শুরু করলেন স্কুলের মন্দির চাতালে। সেখানেও নকশাল আক্রমণ। স্যারের সাইকেলের হাওয়া কেউ বার করে দিল। স্যার নকশাল বললেও এ ঘটনাও সন্দেহের উর্দ্ধে নয়। অবশেষে ওদের পাড়ায় আর এক বন্ধুর সংকীর্ণ বারান্দা হয়ে শেষ অব্দি ক্লাস চলল অয়নদের বাগানে। গোড়া বাঁধানো  নিমগাছের বেদিতে শিক্ষক আর নীচে চাটাই পেতে শিষ্যরা। রীতিমতো গুরুকুল।
স্কুলের সাথেই বন্ধ হল স্কুলের খেলার মাঠগুলো। ওগুলো তখন বরানগরে শান্তি প্রতিষ্ঠার জন্য আগত আধা মিলিটারীদের দখলে। একটু উঁচু ক্লাসের বড় ছাত্রদের খেলতে নিলেও অয়নদের কোনো খেলার সুযোগ নেই। অগত্যা শুরু হল নতুন খেলা নকশাল - পুলিশ। রোজ দুপুরে গুলতির ঢেলা বানিয়ে আর বিকেলে পথে আরও ইঁটের টুকরো আর স্টোনচিপস নিয়ে পকেট ভরে ওরা পৌঁছে যেত স্কুল ক্যাম্পাসে। সেখানে দুদলে ভাগ হয়ে পাথর ছুঁড়ে চলত স্কুলের কোনের দিকে অবস্হিত বারো কল ওলা ট্যাঙ্কটা দখলের লড়াই।  এ খেলার কোনো সমান্তরাল খেলা পৃথিবীর অন্য কোনো দেশের ইতিহাসে পাওয়া যায় নি। আর ঐ খেলায় অর্জিত কপালের কাটা দাগটাই অয়নের পাসপোর্টের জন্য প্রয়োজনীয় চিরস্থায়ী সনাক্তকরণ চিহ্ন।
</p><p class="prose">৩
বৃত্তি পরীক্ষার পর অয়নকে পাঠানো হল অপেক্ষাকৃত শান্তিপূর্ণ এলাকা আহিরীটোলায় ওর পিসির বাড়িতে। কিন্তু সে এলাকাও তখন বেশ অশান্ত। পরে পাওয়া চোদ্দআনা উত্তর কলকাতার ঐ পুরনো দিনের ভাড়াবাড়িতে তখন প্রায় গোটা ফুটবল টিম। দিনের বেলায় বাড়ির তিন কন্যার সাথে বালতি বাজিয়ে গান আর সন্ধ্যে হলেই বোমের শব্দ গোনা। আর একটু রাতে বোমাবাজির শেষে গলির মোড়ে ট্রাম লাইনের কাছে সদলে দৌড়ে গিয়ে পুলিশের ছোঁড়া টিয়ারগ্যাস খেয়ে হাসি মুখে চোখের জলে স্নান করে ফেরা। সে ও ছিল ঐ বিচিত্র সময়ের ততোধিক অদ্ভুত  খেলা। এই ঘটনার খবর বাড়ি পৌঁছতেই অয়ন ব্যাক টু প্যাভিলিয়ন। পুনর্মুষিক ভব।
অবশেষে সেই বারোই আগস্ট। যার পরের বাহাত্তর ঘন্টা আজও বাংলার ইতিহাসের এক চরম ঘৃণ্য বর্বরোচিত কলঙ্কময় অধ্যায়। বেলা বারোটার মধ্যেই দাবানলের মত ছড়িয়ে পরল বরানগরবাসীর অতি পরিচিত অত্যন্ত গুরুত্বপূর্ণ সেই কংগ্রেস নেতার মৃত্যু সংবাদ। সুকৌশলে নকশালপন্থী দের দেগে দেওয়া হল সেই খুনের অপরাধী করে। যদিও তার মৃত্যুতে নকশাল দের কোনো লাভ তো ছিলই না বরং ক্ষতির সম্ভাবনা ছিল বহু গুন। আর লাভের সম্ভাবনা ছিল ষোলো আনা সেই কংগ্রেস নেতার যে পরের ভোটে টিকিটও পেত না নির্মলবাবু বেঁচে থাকলে। তাই এক ঢিলে অনেক পাখি শেষ  আর সরকারের পরম প্রাপ্তি সেই শ্মশানের শান্তি। সত্যি সত্যিই অবাক পৃথিবী অবাক করলে তুমি।
বেলা বাড়ার সাথে সাথেই অয়নদের বাগানের ওপর দিয়ে দৃশ্যমান দক্ষিণের আকাশ হল লাল। বিকেলের দিকে সেই লাল রং আরও গভীর আরও ব্যাপক যার রেশে অয়ন এখনও সিঁদুরে মেঘ দেখলে চমকে ওঠে। কাশীপুর মানে যেখানে খুন হয় সেদিকটা তখন দাউদাউ করে জ্বলছে। আর দক্ষিণের পালানোর কংগ্রেস করিডর বন্ধ হয়ে অয়নদের পাড়ার তথাকথিত  নকশাল যুবক কিশোরের দল তখন ইঁদুরকলে বদ্ধ।
সেদিন সন্ধ্যায় অয়নের পাড়া ছিল থমথমে। আর অয়নের মা ভীষণ দুশ্চিন্তাগ্রস্ত। কারন অয়নের বাবা অফিস থেকে ফিরবে ঐ দক্ষিণ দিক দিয়েই। বাবা শেষ অব্দি ফিরেছিলেন অনেক রাতে সুস্হশরীরেই। রাত যত গভীর হয় পাড়ার পরিবেশ ততই নিঃঝুম নিঃশব্দ। পরদিন ভোরেই বোঝা গেল সেই শান্ত আবহাওয়া ছিল আসলে ঝড়ের পূর্বাভাস।
পরদিন সকাল থেকেই ভেসে এল মুহুর্মুহু হিংস্র ভয়াবহ হুঙ্কার আর অনর্গল গুলি-বোমার শব্দ। চারদিক থেকে ঘিরে ধরে প্রধান দু দলের দুষ্কৃতিদের প্রবেশ বন্যার জলের মতো সেই পাড়ায় যেদিকে এতদিন ওরা চোখ তুলে তাকাতেও সাহস পেত না। ফল অবশ্যম্ভাবী। নকশালপন্থীদের অসহায় আত্মসমর্পণ। একটা স্বপ্নের অপমৃত্যু।
বেলা ন' টা নাগাদ অয়ন তখন বড় বাইরে। বাতাসে ভেসে এল নকশালপন্থী ইঞ্জিনিয়ার করুণাদার করুন আর্তনাদ, "জল, জল, মেজদা একটু জল।" ঐ মর্মান্তিক আওয়াজে অয়নের বাহ্য বন্ধ।  সেটা বন্ধই ছিল পরের সেই কুখ্যাত বাহাত্তর ঘন্টা। সেই তিনদিন বাংলার নির্লজ্জ প্রশাসন মুখ লুকিয়ে ঢুকে পড়েছিল কোন অজানা গর্তে। টিকি মেলেনি কোনো পুলিশ কিংবা বীরপুঙ্গব মিলিটারির। আর বাংলার দুই যুযুধান প্রধান শরীক কাঁধে কাঁধ মিলিয়ে চালিয়েছিল এক নৃশংস নরসংহার। ঠেলায় চাপিয়ে শয়ে শয়ে লাশ নিয়ে গিয়ে ভাসিয়ে দিল গঙ্গার বুকে। যার বিচার এখনও সযত্নে এড়িয়ে গিয়েছে সব শাসকই।
</p><p class="prose">৪
এ গল্পের শেষ অঙ্কে ধ্বংস হল অয়নের সাধের বাগান। কাটা পড়ল সেই বিশালাকার নিমগাছ।  কিছু কাল আগে এই অস্থির পরিবেশ ছেড়ে দূর গ্রামে অয়নের  মায়ের বাগানবাড়িতে ঘর তুলে ওখানেই উঠে যাওয়ার কথা হয়েছিল। কিন্তু আন্দোলন শেষ। বরানগর আবার শান্ত। তাই ঠিক হল ঐ বাড়ি না বানিয়ে ওই টাকায় তৈরী হবে নতুন ঘর অয়নের বাগানে। তাই বাগান সাফ। এদিকে সেই বাহাত্তর ঘন্টার খুনের নায়করা তাদের সাফল্য চেটেপুটে উপভোগ করতে তখন মাঝ মধ্যেই আসত ওদের গলিতে যেখানে যাওয়ার কথা ভাবলে আগে ওদের শিরদাঁড়ায় ঠান্ডা স্রোত বইত। প্রায়ই বিকেলের দিকে অয়নের মা যখন পাশের বাড়ির শিক্ষিকা পিসিমনির সাথে সান্ধ্য চায়ের আসরে ওরা আসত আর বলত " নিমগাছটা মরে গেল। জল দিতে পারলেন না?" শেষে বাবাকে জানিয়ে ওদের পার্টির নেতাদের ধমক দেওয়ায় বন্ধ হয়েছিল সেই ডায়লগ।
যবনিকা পতনের আগে আর একটা ছোট্টো ঘটনা। সেই বাহাত্তর ঘন্টার একটা বড় সময় ধরে দুটো লাশ পড়েছিল ওদের দুটো বাড়ি পরেই। ওর তিন বছরের ছোটো বোন কোন ফাঁকে দেখেও এসেছিল। তাই বছরখানেক বাদে পাশের বাড়ির ঠাকুমা মারা যেতে ওর বোন বলে উঠেছিল, "মরে নি এখনও। রক্ত বেরোয় নি তো।"
এসব অয়ন আজও ভোলে নি।  ভুলতে পারে না তার সাধের বাগানের সেই নিমগাছটাকে আর ঐ অসভ্য বর্বর হিংস্র ভয়াবহ জঘন্য নোংরা প্রশ্নটাকে।
আর মনে পড়ে কিশোর কবির সেই কালজয়ী লেখা, "এদেশে জন্মে পদাঘাতই শুধু পেলাম, অবাক পৃথিবী! সেলাম, তোমাকে সেলাম!"
অতঃ নিমগাছটা মুড়লো। অয়নের কথা ফুরলো। আর একটা গোটা প্রজন্মের সমস্ত উজ্জ্বল জ্যোতিষ্কদের মুছে ফেলে  বাংলা হারালো তার প্রতিবাদ প্রতিরোধের ভাষা চিরকালের মত।</p>


                                </div>
                            </div>
				  </div>
				  <!---start-->
				    <div class="col-lg-6 mb-4" id="katha_4">
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem">উপত্যকার বৃষ্টি ও আমি</h6>
									<i class="fa fa-microphone" onclick="katha_bolo('4')" style="float:right"></i>
                                </div>
                                <div class="card-body">
								<p class="muted" style="text-align:right">সমিত কুমার হালদার </p>
                               <p class="poem">গোটা চাঁদ মেঘের ভিতরে<br>
ডুবে-ভেসে টিকে আছে কোনোমতে..<br>
আর তার অনেক নীচে<br>
অন্ধকারে মিশে এগোচ্ছি আমি ।<br>
বৃষ্টি এলো জোরে ,<br>
ঝাপসা হয়ে যেতে লাগলো উপত্যকা ।</p>

 <p class="poem">রাতের ক্যানভাসে তুলির টানে<br>
শিল্পীর আঁকা দৃশ্যপট ;<br>
বৃষ্টি বুকে নিয়ে ছুটে চলেছে নদী ।<br>
বৃষ্টি এলো আরো জোরে<br>
আর ক্রমশ.....<br>
ঝাপসা থেকে ঝাপসাতর হতে লাগলো উপত্যকা ।</p>

 <p class="poem">আসুক দমকা হাওয়া<br>
উড়িয়ে নিয়ে যাক বেহিসাবী মনখারাপ<br>
বৃষ্টি ফোঁটার ফাঁকে রেখে গেলাম জানালা !</p>

 <p class="poem">বৃষ্টি এখন মুষলধারে<br>
ভিজছি আমি একা উপত্যকার সাথে ।</p><br><br><br><br><br><br>



                                </div>
                            </div>
				  </div>
				  <!---stop-->
				  <div class="col-lg-6 mb-4" id="katha_12">
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem">    পরিক্রমা</h6>
									<i class="fa fa-microphone" onclick="katha_bolo('12')" style="float:right"></i>
                                </div>
                                <div class="card-body">
								<p class="muted" style="text-align:right">কৃষ্ণেন্দু রায়</p>
                                <p class="poem">দেওয়ার মতো কিই বা ছিল<br>
           কষ্ট পাওয়া সাঁঝের বেলা <br>
বলার মতো কিই বা ছিল<br>
           নিত্য নতুন নামের মেলা<br>
লুকিয়ে যখন দেখতে আমায়<br>
           সবার কাছে কিশোরখেলা ...</p>

 <p class="poem">আমার বুকের ধুকপুকানি<br>
           গভীর নদীর স্রোতের রাশি<br>
মিথ্যে হতো শাসন সবার <br>
           দেখলে তোমার মিষ্টি হাসি।</p>

 <p class="poem">থামতো সময়, ডাকতো আকাশ<br>
            স্তব্ধ মেঘের উদাস শরণ<br>
অল্প করে উষ্ণ তাকাও<br>
            বুকের মধ্যে রক্তক্ষরণ ...</p>

 <p class="poem">এয়ারপোর্টে বাইশ নম্বর গেটে<br>
আজ কি তোমাকেই দেখলাম ...<br>
তুমিও কি চিনতে পারলে আমাকে?</p>

 <p class="poem">হু হু করে নামছে ধ্বস<br>
           শুরু হয়েছে প্লাবন ...<br>
আজ তোমাকে খুঁজে পেতেই হবে,<br>
নদীর চর ভেসে যাচ্ছে জোছনায় ...<br>
আমার আমাকে খুঁজে পেতেই হবে।
</p>

                                </div>
                            </div>
				  </div>	  
				
				    <!---start-->
				    <div class="col-lg-12 mb-4" id="katha_5">
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem">  ওরা চলে গেল</h6>
									<i class="fa fa-microphone" onclick="katha_bolo('5')" style="float:right"></i>
                                </div>
                                <div class="card-body">
								<p class="muted" style="text-align:right">ম লা পা</p>
                            

<p class="prose">একদিন দুপুরে প্রায় আড়াইটে-তিনটের সময় গম্ভীর স্বর ভেসে এল। কিছুতেই বুঝতে না পেরে কাজের মেয়ে দীপাকে ডাকলাম, তুমি কি শুনতে পাচ্ছ, ’ওহ্‌ম’, ‘ওহ্‌ম’ বলে  কারা যেন ডাকছে? দীপা কিছুক্ষণ পর্যবেক্ষণ করে বলল, ওরা তো কবুতর। দীপা বিহারী, পায়রাকে ওরা কবুতর বলে। ও ভালো করে দেখে বলল, পশ্চিমদিকের জানলার পেছনে যে গ্রীল আছে, তার মাঝখানে যে জায়গাটা, সেখানেই দুটো কবুতর। আপনি সাবধানে আসুন, দেখতে  পাবেন। আমি মার্জার গতিতে জানালার কাছে গিয়ে আস্তে করে পর্দা সরিয়ে দেখতে পেলাম, হ্যাঁ, ঠিকই, দুটো পায়রা পরস্পরকে জড়িয়ে বসে আছে।তারপর প্রতিদিন আমার কাজ হল, ওরা কি করে তা লক্ষ্য করা। সকালবেলাতেই ওরা চলে আসে দুজনে, আমাদের জানলার মাঝখানের জায়গায়। আমি ওদের এই মিলনকেন্দ্রের নাম দিলাম ‘কলি-কুঞ্জ’। ওরা কোথা থেকে খাবার নিয়ে আসে, এ ওর মুখে খাবার গুঁজে দেয় আর আনন্দে ’ওহ্‌ম’, ‘ওহ্‌ম’ করে নিজেদের মধ্যে কথা বলে। একটু আধটু উড়ে যায়, আবার ফিরে আসে ‘কলি-কুঞ্জে’। তারপরে ওদের মধ্যে কত কথা, জড়াজড়ি, মিলনও। প্রায় সারাদিন এভাবে কাটায়, সন্ধ্যার আগেই উড়ে যায়  ধারে কাছে ওদের বাসায়।</p><p class="prose">একদিন হল কি, দুপুরবেলায় প্রচন্ড ঝড়বৃষ্টি শুরু হল। এদিকেই ঝাপটা, দেখলাম ওরা ডানা মেলে একে অপরকে রক্ষা করছে। মনে হল খুব কষ্ট পাচ্ছে। ওদের অবস্থা দেখে ভাবলাম কিছু করা যায় কিনা। ধীর গতিতে উঠে আস্তে আস্তে জানলার শার্সির কাচটা একটু সরিয়ে বিছানায় বসে দেখতে লাগলাম কি করে ওরা? পায়রা দুটো দেখতে পেল, জানলার একটু ফাঁক, ওর মধ্যে দিয়ে ঘরে ঢুকে প্রাণ বাঁচানো যায়। কিন্তু ওরা ইতস্ততঃ করছে, আরও কোন বিপদের মধ্যে পড়ব না তো? বেশ কিছুক্ষণ অপেক্ষা করে প্রচন্ড ঝড়ের হাত থেকে বাঁচতে পুরুষ পায়রাটা একটু একটু করে শংকিত চিত্তে ঘরের ভেতরে ঢুকল। জানলার সামনেই ছিল আমাদের ওয়াশিং মেশিন, তার ওপর এসে বসল। অন্তরে ভয় শংকা, দেখল কোন বিপদ হল না। স্ত্রী পায়রাটাকেও ডেকে নিল। সেও চলে এল, দুটোয় গুটিসুটি মেরে বসে রইল অনেকক্ষণ, যতক্ষণ ঝড়বৃষ্টি না থামে। আমিও বিছানার একপ্রান্তে সাড়াশব্দ না করে দেখতে লাগলাম ওদের হালচাল। তারপর ঝড়বৃষ্টি কমতে ওরা উড়ে চলে গেল ওদের বাসায়।পরদিন সকালে যথারীতি কপোতদম্পতি ফিরে এল ‘কলি-কুঞ্জে’। আমি এরপর থেকে জানলার শার্সি খানিকটা খুলে রাখলাম। ওদেরও একটু একটু করে সাহস বাড়তে লাগল। দেখতে লাগলাম ওরা কখনও কখনও একা বা দোকা এসে বসতে লাগল  ঘরের মধ্যে ওয়াশিং মেশিনের ওপর। ওরা কিছুক্ষণ বসে, ’ওহ্‌ম’, ‘ওহ্‌ম’ করে, একে অপরকে জড়িয়ে আনন্দে মাতোয়ারা হয়। এই ভাবে দিন চলে।</p><p class="prose">একদিন বিকেলের দিকে ওরা ওয়াশিং মেশিনের ওপর এসে বসল। দুজনে ওরা কথায় মত্ত, কত কি বলছে! আমার হঠাত ইচ্ছে হল, ওদের দুটিকে একটু ধরি। সহজেই ওরা বশ্যতা স্বীকার করল। কোন ছটফটানি নেই, কোন পালাবার চেষ্টা নেই। ওরা হয়ত বুঝতে পেরেছিল যে, এই মানুষটা ওদের কোন ক্ষতি করবে না। আমি নরম নরম পাখীদুটিকে হাতে পেয়ে আনন্দে আত্মহারা। মনে পড়ে গেল, তরুণ বয়সে এই কপোতেরই বার্তা নিয়ে মিছিল করেছিলাম, গান গেয়েছিলাম শ্বেতকপোত আঁকা পতাকা হাতে...। সেই কপোত এখন আমার হাতের মধ্যে। মনে হল, এ আনন্দ ভাগ করে নেওয়ার। ব্যস্‌, দীপার মাধ্যমে ফ্ল্যাটে ফ্ল্যাটে বার্তা রটি গেল ক্রমে। নীচে নামলাম পায়রাদুটিকে নিয়ে। দলে দলে শিশু থেকে তরুণ, গৃহবধূ থেকে প্রবীণ সবাই এসে হাজির পায়রা দেখতে। দেখল, ছোটরা হাতও বোলাল, সবাই বেশ উত্ফুল্ল। ফ্ল্যাটের আপাত নিস্তরঙ্গ জীবনে একটা খুশীর হাওয়া। কিন্তু আনন্দের মধ্যেও দুঃখ আছে, শংকা আছে, কাঁটা আছে। ভোজনবিলাসী দু-একজন খুদে রাক্ষস পায়রাগুলোকে দেখে রাতে পিকনিকের মতলব আঁটতে লাগল। পায়রার মাংস নাকি অতীব সুস্বাদু। দেখবার ছলে হাতে নিয়ে পায়রাদুটোর ওজন বুঝে আরও পুলকিত। আমি বিপদের আঁচ বুঝতে পারলাম। ওরা কৌশলে বা জোর করে পায়রাদুটোকে নিয়ে নিতে পারে। ওদের অসতর্কতার সুযোগে ‘এই যাঃ, উড়ে গেল’ বলে পায়রাদুটোকে মুক্ত করে দিলাম। কপোতকপোতী উড়ে চলল আকাশে দূরে দূরান্তরে। ভোজনবিলাসী সেই মানুষগুলো হতাশ, আড়ালে আমাকে নিন্দামন্দও করল। </p><p class="prose">সন্ধ্যা পার হয়ে একটু একটু করে রাত হল। আমি আকাশের দিকে তখন তাকিয়ে চিত্কার করে বললাম, পারিস তো একবার দেখা দিস, আমি যে তোদের বড় ভালোবেসেছি।</p>
 



                                </div>
                            </div>
				  </div>
				  <!---stop-->
				   <!---start-->
				    <div class="col-lg-12 mb-4" id="katha_6">
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem">  করোনা পজিটিভ </h6>
									<i class="fa fa-microphone" onclick="katha_bolo('6')" style="float:right"></i>
                                </div>
                                <div class="card-body">
								<p class="muted" style="text-align:right">প্রবীর চক্রবর্তী </p>
                            

<p class="poem">"তফাত লেখো যুক্তি দিয়ে-'এ্যান্টিবডি-এ্যান্টিজেন'..."<br>
মাথায় তখন অষ্টরম্ভা, পাঁচ উর্বশী...কেলাস টেন।<br>অবশেষে এই বয়সে বুঝিয়ে দিলেন পরিস্কার,<br>পাশের বাড়ির দত্তজেঠি, অজানা নেই কিছুই তাঁর।<br>পাতিলেবু 'সি'-ভিটামিন, 'ডি' পাওয়া যায় রোদ্দুরে,<br>জানিয়ে দিলেন কাজের মাসি বার্তাখানি ফোন করে।<br>"তুলসী হলুদ মরিচ গুঁড়ো মধুর সঙ্গে একটু আদা<br>গরম জলে ফুটিয়ে খাবে", বললে কাউন্সিলার দাদা।<br>নেচে-কুঁদে তুলবে ছবি, ছড়িয়ে দেবে বিশ্বময়<br>যতই 'ছড়াও', 'বুড়ো আঙুল' দেখবে উঁচু হাজার ছয়<br>ডামাডোলে সবাই হ'লে 'খবরদাতা নিজস্ব'<br>হোক বাসি বা গাঁজাখুরি, 'ফরোয়ার্ড'-টি অবশ্য<br>জীবন দ্যাখো যেমন খুশি....হাফ ভরা গ্লাস হাফ খালি,<br>অনেক হল হিসেব এবার বাকিটুকু আয় ঢালি।<br>
</p>
 



                                </div>
                            </div>
				  </div>
				  <!---stop-->
				    
				      <!---start-->
				    <div class="col-lg-4 mb-4" id="katha_7">
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem"> কিশোর পুরে </h6>
									<i class="fa fa-microphone" onclick="katha_bolo('7')" style="float:right"></i>
                                </div>
                                <div class="card-body">
								<p class="muted" style="text-align:right">নিমাই মন্ডল</p>
                            

<p class="poem">সেদিন সেই ভর দুপুরে<br>
আম বাগানে কিশোর পুরে<br>
ইলশেগুঁড়ি বৃষ্টি ঝরে,<br>
             তুমি আমি ভিজে।</p>
             
<p class="poem">শানবাঁধানো বটের তলায়<br>
চোখে চোখ হৃদয় গভীরতায়,<br>
মন বলছে, চলো পালাই -<br>
             বহুদূরে আমরা নিজে।</p>
             
<p class="poem">কল-কোলাহল ব্যস্ত সবে<br>
হৃদয়ের দেয়া-নেয়া নীরবে,<br>
কাঙ্খিত কামনায় স্বপ্ন ভরে<br>
              প্রেমের যাত্রা শুরু।
              
<p class="poem">পাওয়া না পাওয়ার দ্বন্দ্বে<br>
আসবে আঘাত বেসুরো ছন্দে,<br>
কখনো ভোর, কখনো সন্ধ্যে<br>
             বলে কালজয়ী গুরু।</p>
             
<p class="poem">স্বপ্ন আর বাস্তব মিলে না,<br>
বিশ্বাস দেখে নিলে না,<br>
তুমি কি তোমাতে ছিলে না<br>
             ছিল না ঠকার ভয়!</p>
             
<p class="poem">এই চলমান জীবনের গল্প<br>
বুঝতে বোঝাতে অবসর স্বল্প,<br>
সময় চক্র থামে না অল্প<br>
              যদি কাঁদে ও হৃদয়।</p>
              
<p class="poem">আমার তোমাকে ভোলানোর<br>					
আঁধার শেষে নতুন ভোর,	<br>				
কিংবা খাঁচা ভেঙে উন্মুক্ত দোর	<br>			
               ছিল না তো কিছু।	</p>				
               
<p class="poem">শুধু হাতে হাত রেখে<br>					
স্বভাবে সলাজে নিজেকে ঢেকে	<br>				
চোখে প্রেমের কাজল মেখে<br>				
               কেন নিলে পিছু?	</p>			

</p>
<p class="poem">সেদিন সেই ভর দুপুরে<br>
হাতের কাঁকনে, পায়ের নুপুরে<br>
	নিভৃতে পদ্ম ফোটা পুকুরে<br>
	ছড়িয়ে গেল পরাগ।</p>
 
	<p class="poem">নীরবে আসে প্রেম ভালোবাসা,<br>
সুখ-দুঃখ আর আশা নিরাশা,<br>
	এক হৃদয়ে অন্যের বাসা<br>
		অমর হয়ে থাক।</p>
                                </div>
                            </div>
				  </div>
				  <!---stop-->
				   <!---start-->
				    <div class="col-lg-4 mb-4" id="katha_9">
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem">নষ্টনীড়  </h6>
									<i class="fa fa-microphone" onclick="katha_bolo('9')" style="float:right"></i>
                                </div>
                                <div class="card-body">
								<p class="muted" style="text-align:right">সুকান্ত চক্রবর্তী</p>
                            <p class="poem">চলে যাবার দিন বলেছিলাম, <br>
আবার আসবো! সময়ের ঋণ <br> 
সময় ঠিক আদায় করে নেবে! <br>
একটু ভেবে, তুমি হেসেছিলে!  <br>
বারো সেক্টারের পাহাড়ের চূড়ায় <br>
মেঘ হয়ে ভেসেছিলে!  <br>
বলেছিলে, ভাঙা কুলায়  <br>
বিহঙ্গ কি ফেরে আর? সভ্যতার <br>
এই তো রীতি! যত স্বপ্ন-গীতি, নিশিশেষে  <br>
পড়ে থাকে অর্থহীন মাটিতে ধুলায়!</p>
<p class="poem">গতকাল সন্ধ্যায়,  <br>
ফেলে যাওয়া এক ঘড়া মোহরের সন্ধানে <br>
ফিরে এলাম আবার  <br>
ডানা ভাঙা নীড়ের টানে, স্মৃতির উজানে!  <br>
চির চেনা আকাশের চাঁদোয়ার নীচে <br>
সবুজের বেলোয়ারী ঝাড়ে <br>
আজও তুমি মেহফিল, পরিচিত সরণির  <br>
প্রতিটি বাঁকে, প্রতিটি ধারে!  <br>
ডাক দিয়ে যাই, চিনতে পার?  <br>
আমি তোমারই একান্ত, আলিঙ্গনকামী!  <br>
উদাসীন আঁচলের শীতল মর্মরে  <br>
উপেক্ষা করলে আমায়! সময়ের দায় <br>
জলছবি হয়ে ভাসে হৃদয়ের ঘরে! </p>
<p class="poem">বারো সেক্টারের পাহাড়চূড়ায় <br>
তুমি শেষ বিকেল! আমি শুধাই <br>
পাওনি আমার চিঠি?  হায়! <br>
লাল গুলালে রাঙা হয়ে তুমি বল,  <br>
কে তুমি? তোমায়  <br>
মনে নাই মনে নাই মনে নাই!</p>

<p class="poem">বন্ধু বাতাস কানে কানে বলে, <br>
অলমিতি বিস্তারেন <br>
চিঠি লেখা আর চিঠি পাওয়ার মাঝে  <br>
মানুষ পালটে যায় জেনো!
</p><p style="height:250px">&nbsp;</p>
                                </div>
                            </div>
				  </div>
				  <!---stop-->
				   <!---start-->
				    <div class="col-lg-4 mb-4" id="katha_14">
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem">বর্ণপরিচয়   </h6>
									<i class="fa fa-microphone" onclick="katha_bolo('14')" style="float:right"></i>
                                </div>
                                <div class="card-body">
								<p class="muted" style="text-align:right">বুদ্ধদেব মজুমদার</p>
                            <p class="poem">নিঃসঙ্গ ঈশ্বর<br>
কার্মাটাঁড়ের পাথুরে রাস্তায় চলতে চলতে<br>
বিষণ্ণ, উদাস দৃষ্টি ছড়িয়ে পড়ে<br>
পলাশ রাঙা গোধুলি দিগন্তে,<br>
ত্যাজ্য ছেলে বলেছে, পাগল -<br>
দ্রিম দ্রিম মাদল বাজে বুকের ভিতরে,<br>
আকাশ থেকে চুঁইয়ে চুঁইয়ে<br>
সরল সাঁওতালি সন্ধ্যা নামে,<br>
শহুরে শয়তানি, ক্লেদ ভুলে<br>
অনাবিল খুশীতে মেতে ওঠে<br>
বর্ণপরিচয়ের অক্ষরগুলো<br>
নন্দনকাননের নৈশ পাঠশালায় ...

</P><p class="poem">এখনো মাঝে মাঝে <br>
ঈশ্বর আসেন<br>
বীরসিংহের আলপথ ধরে,<br>
শিশিরে পা ভিজিয়ে<br>
কাশফুলের ঝাড় দুহাতে সরিয়ে <br>
ঠনঠনিয়ার রাস্তায় অস্হির পায়চারি -<br>
গায়ে কার্মাটাঁড়ের মহুয়াফুলের গন্ধ,<br>
পরনে সাদা থান ধুতি, থানের চাদর,<br>
হাইহিল খড়মের খটখট,<br>
দৃঢ় দুই চোখে গভীর বিষাদ -<br>
চমকে ওঠে কফি হাউস,<br>
থমথমে কলেজ স্ট্রীট পাড়া,<br>
ঈশ্বরের হাতে <br>
সেই 'বর্ণপরিচয়' -<br>
এখনো যে কোন <br>
অক্ষরই শেখে নি ...

</p><p style="height:400px">&nbsp;</p>
                                </div>
                            </div>
				  </div>
				  <!---stop-->
				   <!---start-->
				    <div class="col-lg-12 mb-4" id="katha_10">
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem">নস্যির কৌটো </h6>
									<i class="fa fa-microphone" onclick="katha_bolo('10')" style="float:right"></i>
                                </div>
                                <div class="card-body">
								<p class="muted" style="text-align:right">শুভেন্দু সাঁতরা</p>
                            <p class="prose">' নাঃ,  তোমাকে নিয়ে থাকাটা আমার পক্ষে অসম্ভব হয়ে দাড়াচ্ছে। কতবার বলেছি চারদিকে নস্যি ছড়িও না। চাদর, বালিশ, গামছা, লুঙ্গি , গেঞ্জি, সব তাতে নস্যির দাগ। আর সেই দাগ তুলে পরিস্কার করতে আমার হাতের চামড়া উঠে যাচ্ছে। তবু তুমি শুধরাবে না। তা ছাড়া ডাক্তার বাবুও বলছেন, নস্যির জন্য ই তোমার সর্দি কাশি কমছে না। বন্ধ তো করবেই না, দিন দিন আরও বাড়ছেই। '</p>
<p class="prose">'একটানা এতগুলো কথা বলে সুজাতার হাঁফ ধরে গেল। গত মাসে পঁয়ষট্টি পেরিয়েছে। চুলের বেশিটাই সাদা। বিছানা তুলতে গিয়ে ক্লান্ত লাগে। দুটো মানুষের সংসারে এত কাজ যে কী করে হয় কে জানে। যখন ছেলেমেয়েরা সাথে ছিলো, তখন কি এত কাজ থাকতো? </p><p class="prose">'যার উদ্দেশ্যে কথাগুলো বলা, তিনি তখন চেয়ারে বসে জোরে জোরে আওয়াজ করে খবর কাগজ পড়ছেন। এটাও সুজাতার একটা বিরক্তি। রিটায়ার করার পর এই বদঅভ্যেস শুরু হয়েছে। সুজাতার খুব রাগ হয়। ওর নিজের সময় হয়, খাওয়া দাওয়া সেরে, বাসন তুলে, টেবিল মুছে, মুখে একটা সাদা পান গুঁজে, মেঝেতে একটা কোলবালিশ নিয়ে। তার আগে কেউ জোরে জোরে কাগজটা পড়লে, খবরগুলো যেন বাসি হয়ে যায়। 'মনে মনে পড়ো' বললে খানিকটা চুপ হয়, তারপর আবার এক সুর। </p><p class="prose">'চাদরে আজ দু এক জায়গায় নস্যির সাথে কফ লেগে। সুজাতার গা ঘিনঘিন করে উঠলো। মুখে ওয়াক উঠে এলো।
'সরি, ভেরি সরি, কাল ঠিক বুঝতে পারিনি গো। রুমালটা বালিশের পাশেই ছিলো। খুঁজে পেলাম না। '</p><p class="prose">'্রকাশবাবু কাগজ নামিয়ে কাঁচুমাচু মুখে নিজেকে বাঁচাবার চেষ্টা করলেন। 
'তুমি রেখে দাও, আমি ওগুলো মেশিনে দিয়ে দিচ্ছি।  আজ থেকে দুটো রুমাল রেখে দেবো, একটা না একটা ঠিক হাতে পেয়ে যাবো '</p><p class="prose">'সুজাতার একটু লজ্জা লাগলো। মানুষটার সত্তর চলছে। অনেকটাই জবুথবু লাগে। সব কিছু ঠিকঠাক মনেও রাখতে পারে না। 
'থাক, আর আদিখ্যেতা করতে হবে না। এতদিন যখন পেরেছি, আার যে কটা দিন আছি, সে কটা দিনও পারবো। ভগবান যে কবে আমাকে নেবে?  মরলেই শান্তি। আমিও বাঁচবো, তোমারও শান্তি। কেউ খিটখিট করবে না '
সুজাতার চোখের কোণাটা চিকচিক করে উঠলো। </p><p class="prose">''কাগজ রাখো, মুখ ধুয়ে এসো' একটু সামলে নিয়ে সুজাতা বললো।
চা এর টেবিলে প্রকাশবাবু দ্বিতীয় দুষ্কর্মটি করে ফেললেন। 
চা ঢালতে গিয়ে, সুজাতার সখের টিপটটি, হাত ফসকে , বেশ জানান দেওয়া আওয়াজে ভাঙলো।
সুজাতা রান্নাঘর থেকে বিস্কুটের কৌটো হাতে একরকম দৌড়ে এলেন।</p><p class="prose">''দিলে তো বারোটা বাজিয়ে, সব শেষ করে। ভাঙো আরও ভাঙো। আমার যা যা সখের জিনিস এখনও আস্ত আছে, সেগুলোও ভেঙে ফ্যালো। বুড়োর একটুও সবুর সয় না গো। আমি তো আসছিলাম। যা পারো না, তা করতে যাও কেন?  'প্রকাশবাবু এবার পুরো ধরাশায়ী। হাত কাঁপছে। গলা শুকিয়ে কাঠ। পায়ে যেন ঠিক জোর লাগছে না। 
নস্যির কৌটোর দিকে হাত বাড়িয়েও হাতটা টেনে নিলেন। আগুনে ঘি ঢালা হয়ে যাবে। সুজাতা রেগেমেগে ঘর থেকে বেরিয়ে গেছে। কোনো রকমে পা ঘষে ঘষে, বিছানায় গিয়ে আধশোয়া হয়ে রইলেন। বুকের বাঁদিকটায় একটা দলা পাকানো ব্যথা। সেটা কি অভিমান?  না কি................ </p><p class="prose">'মাঝরাতে খুব ঠান্ডা লাগছিলো। বোধহয় জোর বৃষ্টি নেমেছিলো। কদিন বাদে পুজো। গরম প্রায় নেই, তাও রাতে ফ্যান লাগে। উঠে ফ্যান বন্ধ করতে আর ইচ্ছে করছিলো না। তারপর কখন যেন বেশ আরামে ঘুমিয়ে পড়েছিলেন। ঘুম ভাঙতেই সুজাতা চমকে উঠলেন। একটা ঠান্ডা কিছু যেন শিরদাঁড়া দিয়ে নিচে নেমে যাচ্ছে। 
এই চাদরটা বিছানায় কি করে এলে। এটা তো, ও হরিদ্বার থেকে এনে দিয়েছিলো। যত্ন করে আলমারিতে তোলা থাকে। 
সে কথা মনে পড়তেই, ডান দিকের দেওয়ালে চোখ চলে গ্যালো। মালা ঝোলানো বাঁধানো ফটোটার থেকে প্রকাশবাবু যেন সুজাতার দিকেই তাকিয়ে আছেন। চোখের হাসিটা যেন, একটু অন্যরকম। 
সুজাতা চাদরটা যত্ন করে ভাঁজ করতে গিয়ে, খুব চেনা একটা গন্ধ পেলো।........... নস্যির কড়া গন্ধ। 
আজ গন্ধটা আর খারাপ লাগলো না। </p>
                                </div>
                            </div>
				  </div>
				  <!---stop-->
				   <!---start-->
				    <div class="col-lg-12 mb-4" id="katha_13">
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem"> প্রিসাইডিং অফিসারের ডায়েরি</h6>
									<i class="fa fa-microphone" onclick="katha_bolo('13')" style="float:right"></i>
                                </div>
                                <div class="card-body">
								<p class="muted" style="text-align:right">উৎপল মালিক</p>
                            

<p class="prose">এএমনিতে ভোট নিতে যাওয়ার কাজটা রমেনের একেবারেই পছন্দ নয় । পেশায় রমেন রায়   মুর্শিদাবাদের  একটি গ্রামের একজন হাইস্কুলের অ্যাসিস্ট্যান্ট টিচার ।  অনেক কষ্ট করে পড়াশোনা করে এস এস সি পরীক্ষায় পাশ করে , ইন্টারভিউ দিয়ে এই চাকরিটা সে পেয়েছিল । তখন কি আর রমেন জানতেন যে , স্কুল টিচার হয়ে শুধু মনের আনন্দে ছেলেমেয়েদের লেখাপড়া শেখালেই হবে না , বছর অন্তে একবার করে ভোটের ডিউটিও দিতে যেতে হবে । যাইহোক , জীবনের, জীবিকার সব কিছুই আর কি মনের মতো হয় ? শেষ ট্রেনিং এর দিন বাকি পোলিং অফিসারদের বলে এলেন রমেন যে ডি সি আর সি তে সাড়ে এগারোটায় সবাই অপেক্ষা করবে ।  ভোট ঊনত্রিশে এপ্রিল । তার আগের দিন সন্ধ্যেবেলায় রমেনের মোবাইলে এস এম এস এলো তাদের পোস্টিং হয়েছে কালিদাসপুর প্রাইমারি স্কুলে । স্কুলটা হরিহরপাড়ায় । শরীরটা কয়েক দিন ধরেই ভালো যাচ্ছেনা রমেনের । এখন চারিদিকে খুব করোনা হচ্ছে । ভোট ভোট করেই করোনাটা আরও বেড়ে গেল ।  রমেনের সন্দেহ হয় , তারও করোনা হয় নি তো ?  </p>   <p class="prose">এবারে ভোট হচ্ছে করোনা পরিস্থিতিতে । ডি সি আর সি তে প্রায় সাড়ে এগারোটাতে পৌঁছে গেলেন রমেন । বাকি পোলিং অফিসাররাও এসে গেছেন । সবাই মিলে এক জায়গায় হতে একটু সমস্যা অবশ্য হল কিন্তু ফোন করে করে সবাই মিলে মোটামুটি এক জায়গায় হওয়া গেল । রমেন প্রথমে মোবাইল নম্বরটা ডি সি আর সি তে রেজিস্টার করালেন । তারপর  পোলিং মেটিরিয়াল নিয়ে নিলেন । সেক্টরকে ফোন করে তাঁদের জন্যে নির্ধারিত গাড়ির খবর জেনে নিলেন রমেনরা । তাদের জন্যে সিঙ্গেল পার্টি গাড়ি । অনেক সময় হয় কি, একাধিক পার্টির জন্যে একটিই গাড়ি বরাদ্দ হয় । ফলে  গাড়ি ছাড়তে অনেক দেরি হয়ে যায় । দুটো পার্টি এল তো একটি পার্টি হয়ত আসতে অসম্ভব রকম দেরি করল  । ফলে গাড়ি ছাড়তে অনেক সময়ই অনেক দেরি হয়ে যায় । যাইহোক , রমেনদের সিঙ্গেল পার্টি গাড়ি বলে গাড়ি ছাড়তে বেশি দেরি হলোনা ।     </p><p class="prose">গাড়িতে বসে মনটা হাল্কা হয়ে গেল রমেনের। গাড়ি মানে ট্রেকার । গাড়ি চলার ফলে জোরে হাওয়া এসে শরীরে লাগছে । ভারি আরাম লাগছে । মনটা ফুরফুরে হয়ে গেল । এতক্ষণ খুব গরম লাগছিল । ডি সি আর সি তে পোলিং  মেটিরিয়াল নেওয়ার সময় বেজায় গরমে শরীরটা হাঁসফাঁস করছিল ।  ট্রেকারে বসে অন্যমনস্ক হয়ে বাইরের দিকে তাকিয়ে আছেন রমেন ।  কত মাঠ  ঘাট পার হয়ে হয়ে গাড়ি চলতে লাগল । রমেনের মনে হল, গাড়ির জানালার বাইরে সমস্ত মাঠঘাট, সমস্ত নীলাকাশ যেন বৃত্তাকারে ঘুরছে। মন ভরে যায় , মন ভরে যায়। মাস দেড়েক মতো খুলে করোনার জন্যে  আবার স্কুল বন্ধ হয়ে গেছে । বাড়িতে বন্দি দশা । তার মাঝে এই একদিন ছাড়া পেয়ে মনটা  আনন্দে মাতোয়ারা হয়ে উঠল রমেনের । গ্রামের মানুষ- জনের চলমান জীবন যাত্রার একটু আধটু ছবি গাড়ি থেকে  দেখতে দেখতে রমেন ও তার সহকর্মীরা এক সময় কালিদাসপুর প্রাথমিক বিদ্যালয়ে পৌঁছেও গেলেন। আর  বহরমপুর থেকে কালিদাসপুরের দূরত্ব খুব বেশি কিছু নয়। ঘণ্টা খানেকের থেকে আর একটু বেশি লাগল । বেলা দুটোরও আগে রমেনরা নিজেদের বুথে চলে এলেন । সাধারণত এত তাড়াতাড়ি বুথে আসা যায়না । আগেকার ভোটের অভিজ্ঞতা থেকে রমেন দেখেছে যে , বুথে পৌঁছতে সাধারণত  বিকেল তো হয়ে যায়ই , অনেক সময় বিকেল গড়িয়ে সন্ধেও হয়ে যায় ।  রমেনদের টিমে রমেনই  প্রিসাইডিং অফিসার । এছাড়া সূর্য ঘোষ হলেন ফার্স্ট পোলিং  অফিসার, মানিক মণ্ডল হলেন সেকেন্ড পোলিং অফিসার  আর শঙ্কর দাস  হলেন থার্ড পোলিং অফিসার। সকলে মিলে স্কুলে এসে ফ্রেশ হয়ে নিয়ে অনেকক্ষণ জমিয়ে আড্ডা দিলেন । অনেকটা পথ আসার ফলে তাঁরা সকলেই অনেকটাই ক্লান্ত হয়ে পড়েছিলেন ।  জমিয়ে কিছুক্ষণ গল্প করে নেওয়ার পর তাদের ক্লান্তি একঘেয়েমি অনেকটাই কেটে গেল । এবার তারা দুপুরে কিছু খাওয়া দাওয়া করে নিল ।  আবার কাজে বসে যেতে হবে । কাজ মানে তো এখন হাজার গণ্ডা ফর্ম ভর্তি করতে হবে । প্রত্যেকটি খামের ওপর বুথ নম্বর লেখা, বুথের নাম লেখা, দিস্তিঙ্গুইস মার্ক লাগান , প্রিসাইডিং অফিসারের সই করা ইত্যাদি ইত্যাদি কাজের আর শেষ নেই  ।  ঘরটার ভেতরে পোলিং অফিসারদের , পোলিং  এজেন্টদের রমেনের নিজের অর্থাৎ প্রিসাইডিং অফিসারের বসার জায়গা নির্দিষ্ট করলেন । এবারে আবার করোনার পটভূমিতে ভোট হচ্ছে । করোনার সাবধানতা সম্পর্কিত একটি স্টিকার ডি সি আর সি থেকে রমেনদের দিয়েছিল । ভোট কক্ষের বাইরে রমেনরা সেই স্টিকার লাগিয়ে দিলেন । এগুলো ভোট দিতে আসা ব্যক্তিদের  সহজেই চোখে পড়বে ।  কাজ করতে করতে হাসি পায় রমেনের । এই ভোট ভোট করেই করোনাটা বেড়ে গেল । বিভিন্ন রাজনৈতিক নেতা নেত্রীরা মিটিং মিছিল করল , সভা করল । তাদের দেখতে , তাদের বক্তব্য শুনতে লোকজন পাগলের মতো ভিড় করে এলো  । এখানে না মানা গেল  সামাজিক দূরত্ব , মানুষ না পরল মুখে মাস্ক । ফল যা হওয়ার তাই হল । করোনা চরমভাবে বেড়ে গেলো ।     
‘কখন কখন কি কি খাবেন বলুন?’ বলল মাসি।  মিড ডে মিলের মাসি এলো রমেনদের খাওয়া দাওয়ার ব্যপারে কথা বলতে</p><p class="prose">অন্যদের সঙ্গে একটু পরামর্শের মতো করে রমেন বলল , ‘ চা দেবেন মাঝে মাঝে । আর আজ রাতে ভাত , ডাল , একটি তরকারি আর ডিমের কারি । কাল সকালে রুটি আর একটি কিছু সব্জি করে দেবেন ।  আর কাল দুপুরে ভাত , ডাল , একটি তরকারি আর মাছ  । দুই বেলাই ভাতের সঙ্গে কিছু একটা ভাজাভুজি দেবেন । ’ মাসি মোটামুটি বুঝে নিয়ে চলে গেল ।<p><p class="prose">ভোটকক্ষের ভেতরে ধূমপান নিষেধের একটি স্টিকার লাগিয়ে দিলেন রমেন ।  কাজের মধ্যে মধ্যে সহকর্মীদের সাথে  একটু কথা বার্তা চলতে লাগল রমেনের। কখন হাসির কথাবার্তা হল তো কখন বিভিন্ন কাজ নিয়ে বিতর্ক বা বিরুদ্ধ মানসিকতা চলতে লাগল । </p><p class="prose">কালিদাসপুরের প্রাকৃতিক পরিবেশ খুব সুন্দর । রমেন মোটামুটি শহুরে মানুষ কিন্তু তাঁর গ্রামের সঙ্গেও  তার সম্পর্ক আছে। রমেন জন্মেছেন বর্ধমানের এক অজ পাড়াগাঁয়ে । সেই সূত্রে গ্রামের প্রাকৃতিক পরিবেশ  তার অনেকটাই  পরিচিত ।  গ্রামের পরিবেশ শহরের তুলনায়  কিছুটা শান্ত প্রকৃতির হয়ে থাকে । এখানেও তাই । প্রায় সন্ধে হয়ে এসেছে । এই সময়ে একবার স্কুলটার যে ছোট্ট মাঠটা আছে সেটার মধ্যে নামলেন রমেন । তাঁর দেখাদেখি সূর্য , মানিক , শঙ্কর  সবাই এসে স্কুলের মাঠে নামলেন ।  স্কুলের গেটের সামনে গ্রামের মানুষ জটলা পাকাচ্ছেন ।  তাদের চোখে মুখে কাল ভোটের ব্যপারে কৌতূহল । রমেন লক্ষ করলেন গ্রামের মানুষ  কৌতূহলী চোখ মুখ নিয়ে তাদের দিকে তাকিয়ে আছেন। স্কুলের মাঠটি বেশি বড় নয় । মাঠে এই গরমের সময়ও বেশ ভালোই ঘাস রয়েছে । রমেনরা একটি জায়গায় চারজনে মিলে এক জায়গায় হয়ে একটু কথা বার্তা বলতে লাগলেন । সঙ্গে থাকা বেঙ্গল পুলিশটাও রমেনদের সঙ্গে এসে গল্পে যোগ দিলেন । সবাই ভোটের ব্যপারেই কথাবার্তা বলতে লাগলেন । পুলিশটা তাঁর আগের সাত দফা ভোটের যে অভিজ্ঞতা হয়েছে তার বর্ণনা করতে লাগলেন । মোটের ওপর তাঁর এবারের ভোটে ভালো মন্দ মিশিয়ে মোটামুটি অভিজ্ঞতা হয়েছে । রমেন শঙ্করকে বললেন , তাঁর একটি ছবি তুলে দিতে । স্কুলটাকে পেছনে রেখে শঙ্কর রমেনের বেশ কয়েকটি ছবি তুলে দিলেন । এবার পুলিশটা রমেনের একটি ছবি নিলেন । পুলিশটা রমেনকে অনুরোধ করলেন , তার কয়েকটি ছবি তুলে দিতে ।  রমেন পুলিশটার বেশ কয়েকটি ছবি তুলে দিলেন । এবার রমেন একটি কেন্দ্রীয় সেনার সঙ্গে কিছুক্ষণ কথাবার্তা  বললেন । কেন্দ্রীয় সেনাদের সঙ্গে বেশ কয়েকটি ছবিও তুললেন ।  ঘরে ফিরে গিয়ে আবার এক রাউন্ড কাজ শুরু করলেন রমেনরা । চা এসে গেল । যে  মাসি রান্না করবে বলে গেছে তার ছেলে চা নিয়ে এসেছে । সবাই এক কাপ করে চা খেয়ে নিলেন । চা খেতে খেতে একটু আধটু কথাবার্তা চলতে লাগল ।        </p>     
<p class="prose">‘শঙ্কর তুমি চা খেয়ে নিয়ে ভোট দেওয়ার জন্য সাধারণ নিয়মাবলির যে স্টিকারটা আছে সেটি বাইরে লাগিয়ে দেবে । সবাইই মোটামুটি ভোট দিতে জানে তবুও ইলেকশন কমিশন যখন দিয়েছে তখন স্টিকারগুলো তো লাগাতেই হবে ।‘  বললেন রমেন ।  <br>
‘ঠিক আছে আমি লাগিয়ে দিচ্ছি ।‘ বললেন শঙ্কর ।    <br>
‘এই দুদিনে এতই কাজ থাকে যে ফুরসৎ ফেলার সময় থাকেনা । ‘ বললেন সূর্য । <br>
‘রমেনদা ভোটিং কম্পার্টমেন্টটা কোন খানটায় করবেন ? ‘ বললেন মানিক ।  <br>
রুমটার একটি কোণ  দেখিয়ে রমেন  বললেন ,’এই জায়গাটায় করা যেতে পারে , কি বল সূর্য ? ঐ  দরজাটা দিয়ে ভোটাররা প্রবেশ করবে , এইখানটায় আমরা সব  বসব , তার পর ভোটাররা এখানটায় ভোট দিয়ে এই দিক দিয়ে বেরিয়ে যাবে । ‘ <br> 
সূর্য বললেন , ‘ঠিক আছে তাই করা হোক ।<br>
ঘরের একটি দেওয়াল দেখিয়ে দিয়ে মানিক বললেন , ‘ এই ধূমপান নিষেধটা  ঐ দেওয়ালটায় লাগিয়ে দেব  ? ‘ <br> 
‘ঐখানটায় লাগিয়ে দাও মানিকদা । ওখানটায় লাগালে খুব সহজেই চোখে পড়বে ।‘ বললেন শঙ্কর । <br>
হাসতে হাসতে সূর্য বললেন,‘ এই স্টিকার দেখলে ভোটকক্ষের ভেতরে আর কেউ ধূমপান করবে না ।’ <br>
 দেখতে দেখতে সন্ধ্যে গড়িয়ে রাত নেমে এলো । সেই কোন সকালে উঠেছেন রমেন । সারা দিন খাটাখাটনি । রমেনের মনে হয় অনেক পাপ করলে মানুষ ভোটের ডিউটি করতে আসে । একে তো ভোটে মারামারি হওয়ার ভয় থাকে । তার ওপর এই বার করোনার পরিস্থিতিতে ভোট হচ্ছে । এছাড়া দুদিন ভালো করে খাওয়া দাওয়া হয়না , ভালো করে ঘুম হয়না টেনশনে। দুদিন ধরে অমানবিক খাটাখাটনি হয় ভোটের কাজ করতে এলে । সেই সকাল থেকে আজ যে খাটুনি  শুরু হয়েছে এই রাত পর্যন্ত তার বিরাম নেই । শরীর আর দিচ্ছেনা , আর পারছেন না রমেন ।  সেই সকালবেলায় বহরমপুরের ওয়াই এম এর মাঠ থেকে  সংগ্রহ করেছে  ভোট সামগ্রী, সেখান থেকে স্টেডিয়ামের মাঠ পর্যন্ত হেঁটে এসে গাড়িতে উঠতে হয়েছে । তারপর বুথে এসে পৌঁছে অবধি চলছে কাজ । মাঝে একবার শুধু টিফিন খেয়েছেন সকলের সঙ্গে , আর বিকেলের দিকে একবার চা খেয়েছেন রমেন । এখন রাতের খাবার খেয়ে একটু শুয়ে পড়তে ইচ্ছে  হচ্ছে । ঘুম যদিও হবেনা, তাহলেও একবার  শরীরটার বিশ্রাম তো হবে ।      </p>   <p class="prose">রমেন দেখলেন শঙ্কর খাদ্য পরিবেশন করার ব্যপারে বেশ পারদর্শী । বাড়িতে এসব কাজ করার অভ্যাস আছে মনে হয় । রাতের খাবার সময় শঙ্করই খাবার পরিবেশন করতে লাগলেন । চারটে কাগজের পাতা শঙ্করই  ধুয়ে আনলেন । তারপর সবার পাতায় পাতায় ভাত , ডাল  আর ডিম- আলুর একটি তরকারি পরিবেশন করলেন ।  আর সবার জন্যে একটি করে  পাতি লেবুর টুকরো । রমেনের মনে পড়ল স্ত্রী বৈশাখীর ফর্সা হাতদুটো যা দিয়ে সে রাতের বেলায় খাবার পরিবেশন করে। আর কত ভালো ভালো খাবার থাকে মেনুতে । রাজ্যের রান্নাবান্নার শখ মেয়েটার । এখানে কষ্ট করে খাওয়া- দাওয়া । মনে পড়তেই একটি দীর্ঘশ্বাস যেন নিজের অজান্তেই বেরিয়ে এলো রমেনের বুকচিরে  ।      
 রাতে শুয়ে শুয়ে ভাবছিলেন রমেন । এ কোথায় তিনি এসেছেন । কোন এক অজানা স্কুল , কোন এক অজানা ঘরে তিনি শুয়ে আছেন । কঠোর নিরাপত্তার ঘেরাটোপে । চারটি কেন্দ্রীয় সেনা আর একটি বাংলার পুলিশ তাঁদের পাহারা দিচ্ছেন , পাহারা দিচ্ছেন ভোটের মেশিন । বাইরে থেকে গ্রামবাসী যখন তখন আক্রমণ করতেই পারে , হচ্ছে আজকাল এসব । কত স্বপ্ন ছিল রমেনের স্কুল শিক্ষক হবেন , স্কুলে পড়াবেন , তার জায়গায় ভোটের ডিউটি দিচ্ছেন , মিড ডে মিলের রেশন দেন স্কুলে । লেখাপড়া শেখান আর হয়ে ওঠেনা ।  এক অজানা  দার্শনিকতায় রমেনের মন   আক্রান্ত  হয় । জীবনে তার পাওয়ার কি আছে ? কিসের আশায় আজ এই আজানা আচেনা একটি স্কুলে পড়ে আছেন বুঝে  উঠতে পারেননা । মেঝেতে শোয়ার অভ্যাস নেই রমেনের , আজকাল মনেহয় আর কেউই মেঝেয় শোয়না । মেঝেয় একটি মাত্র বিছানার  চাদর পেতে শুয়ে আছেন রমেন । ওপরে একটি মশারি টাঙান রয়েছে , পাশ ফিরতে গেলে মেঝেতে শরীরে  লাগছে । ভ্যাপসা গরমে শরীরে কেমন একটি অস্থির অস্থির ভাব । তাও রমেন এই সন্ধেবেলায় স্নান করে এসেছেন ।   </p>
<p class="prose">‘দরজা খুলে শুচ্ছেন? ’ হিন্দিতে জিজ্ঞেস করলেন এক কেন্দ্রীয় সেনা ।   <br>
‘হ্যাঁ’  বললেন রমেন । তখনও রমেনরা পুরোপুরি শুয়ে পড়েননি । এমনি একটু শরীরটাকে এলিয়ে দিয়েছিলেন মাত্র  ।  <br>
‘দরজা বন্ধ করে দিন । জানালা খুলে দিন, সেফ থাকবে ।’ একই ভাবে হিন্দিতে বললেন কেন্দ্রীয় সেনাটি । <br>
রমেন নিজেও ভাবছিলেন দরজা খুলে শোয়া ঠিক হবে কিনা । সেনার এই কথাটিই ঠিক মনে হল তাঁর । তাই রমেনরা ঘরের দরজা দুটো বন্ধ করে দিলেন । তবে স্কুলের দরজা তো আর ভেতর থেকে বন্ধ করা যাবেনা ।   তবুও বাইরে থেকে তো মনে হবে যে , দরজা বন্ধ করা আছে ।     <br>
‘মক পোল করে মেশিন সিল করে দিয়ে ভোট চালু করে দিতে পারলেই অর্ধেক কাজ হয়ে গেল ।’  শুয়ে শুয়ে মাথাটা একটু  উঁচু করে  বললেন রমেন। <br>
‘এক্কেবারেই তাই । রমেনদা যা বলল একেবারেই ঠিক তাই । ভোট একবার চালু করে দিতে পারলে আর কোন টেনশন নেই। আর মেশিন যেন খারাপ না থাকে । মেশিন গণ্ডগোল করলে কিন্তু খুব মুশকিল । ’ বললেন সূর্য । <br>
‘আর শঙ্কর তুমি ভাই মেশিনের দিকটা একটু খেয়াল রেখো । ব্যালট ইসু করার পর সবাই যেন ভোট দেয় যেদিকটা  খেয়াল রেখো । যেন তুমি ব্যালট ইসু করলে আর ভোটার ভোট না দিয়ে চলে গেল এ রকমটা যেন না হয় । বেশি তাড়াহুড়ো করার দরকার নেই । ’ বললেন রমেন ।    <br>
‘ঠিক আছে রমেনদা আমি দেখে দেবো ।‘  বললেন শঙ্কর ।   <br>
‘আমার বেশ কয়েকটি ভোট হয়ে গে । এবার সব চেয়ে ইয়াং গ্রুপ পেয়েছি । এর আগে কোনদিন এত ইয়াং গ্রুপ পাইনি। এবার কাজ করে অনেক বেশি আনন্দ পাচ্ছি । একটা আধটা বুড়ো সবসময়ই থাকে । সেগুলো বেশির ভাগ সময়ই ভালো কাজ করতে পারেনা ।‘ বলে রমেন হা হা করে হাসতে লাগলেন।  
‘আবার অনেক সময় বুড়োরা দক্ষও হয়, ভালো কাজও করে থাকে ।‘  বললেন সূর্য । </p>
<p class="prose">রমেন বললেন বটে বুড়ো পছন্দ নয় । কিন্তু তিনি নিজেই এখন আধবুড়ো হয়ে গেছেন । এই তো মাস কয়েক আগে রমেন একচল্লিশে পড়ে গেছেন । এখন কেমন যেন একটি ভয় ভয় লাগে সব সময় । কিসের যে ভয়টা তিনি নিজেই বুঝতে পারেননা। সেই কোন ছাব্বিশ বছর বয়স থেকে ভয় টেনশনের ওষুধ খান রমেন । এছাড়াও আছে আলসারেটিভ কোলাইটিসের সমস্যা । তারও ওষুধ খেতে হয় । শরীর তাই দুর্বল থাকে সব সময় । এই যে রাতের বেলায় শুয়ে তার ঘুম আসছে না সেও যেন কেমন একটি অজানা আশঙ্কায় । তার থেকে মুক্তি পাওয়ার একটি ভালো পন্থা রমেন অবিস্কার করেছেন ----- মানুষ জনের সঙ্গে গল্প করেন তিনি । তাই শুয়ে শুয়ে গল্প করতে থাকেন অন্য ভোটকর্মীদের সাথে । রমেন দেখেছেন যে ,  গল্প করতে করতে কখন যেন ঘুম এসে যায় । বাড়িতেও  তিনি বৈশাখীর সাথে গল্প করতে থাকেন রাতে শুয়ে শুয়ে । কখন যে ঘুম চলে আসে নিজের অজান্তে ।    </p>            
<p class="prose">আরও একটি চিন্তা অবশ্য এখন আছে --- করোনার চিন্তা । করোনার অবস্থা এখন খুব খারাপ , খুব বেড়ে যাচ্ছে দিনে দিনে সংক্রমণ । এই পরিস্থিতিতে আবার  ইলেকশন কমিশন ভোট করাচ্ছে । করোনা হয়ে মরে যাওয়ার ভয় এখন কে না পাচ্ছে। টি ভি তে দেখাচ্ছে করোনায় মারা যাওয়া মানুষের সংখ্যা দিনে দিনে বেড়েই যাচ্ছে । শ্মশান ও সমাধি চত্বর  মৃতদেহে ঢাকা পড়ে যাচ্ছে । আজকের মড়া পুড়ছে বেশ কয়েকদিন পরে। মড়া পোড়ানোর জায়গা পাওয়া যাচ্ছে না ।  খোলা জায়গায় মৃতদেহ দাহ করা হচ্ছে । মাঝে মাঝে রমেনের মনে হচ্ছে , সেই আদিযুগে এরকম হলে তাও না হয় মেনে নেওয়া যেত । এই কালে যখন আমরা দাবি করছি , চিকিৎসা বিজ্ঞান খুব উন্নতি করেছে , চিকিৎসা বিজ্ঞানের অসাধ্য কিছু নেই , তখন একটি ভাইরাসে সারা পৃথিবী এক্কেবারে উল্টোপাল্টা করে দিচ্ছে ।  সেই প্রাচীন কালে শোনা যায়, বিভিন্ন রোগে অঞ্চলের পর অঞ্চল উজাড় হয়ে যেত । এখনও তো মোটামুটি তাই হচ্ছে । তাহলে আর এত আধুনিক হয়ে আমাদের লাভ কি হল ! সত্যিই প্রকৃতির কাছে আমরা কত অসহায় । এই কথাগুলো ঘুরে ফিরে আসতে থাকে রমেনের মনে । অন্যমনস্কতাটাকে কাটানোর জন্যে সূর্য , মানিক , শঙ্কর এদের সঙ্গে গল্প করতে থাকেন রমেন । কখন দু – চোখের পাতা এক হয়ে আসে রমেনের ।          </p>  
<p class="prose">‘ রমেনদা উঠে পড়। ‘ ভোর চারটেয় শঙ্করের ডাকে ঘুম ভাঙল  রমেনের । উঠে পড়েন রমেন । আজ সারা দিনটা কেমন যাবে কে জানে । বাইরে এসে প্রকৃতির দৃশ্য দেখে মন ভরে যায় রমেনের । ভোর বেলাটাকে এভাবে দেখা হয়না তাঁর প্রায় কোন দিনই । এখনও সূর্য ওঠেনি , তবে তার আগমনের অপেক্ষায় সারা প্রকৃতি , সারা আকাশটায় কেমন যেন আলো – আঁধারি ভাব । দুচোখ ভোরে প্রকৃতির  এই আলো  আঁধারি ভাবটাকে মন প্রাণ ভরে উপভোগ করেন রমেন । মক পোল শুরু করতে হবে । তাই  বাথরুম করে, দাঁত মেজে তৈরি হয়ে নেন রমেন , তৈরি হয়ে নেন সূর্য , তৈরি হয়ে নেন মানিক , তৈরি হয়ে নেন শঙ্কর ।      
‘আপনাদের একটি কথা বলছি ভালো করে শুনে নিন । আপনাদের এখানে মোট বারোজন প্রার্থী আছেন । আমাদের মোট পঞ্চাশটি মক পোল করতে হবে । প্রতিটি প্রার্থীকে আপনারা পরপর চারটি করে ভোট দেবেন । বাকি দুটি ভোট নোটাতে দেওয়া হবে । তাহলেই পঞ্চাশটি হয়ে যাবে । বুঝতে পেরেছেন আপনারা ।‘  পোলিং এজেন্টদেরকে বললেন রমেন ।   </p>
এজেন্টরা সম্মতি জানালেন । কন্ট্রোল ইউনিট , ব্যালট ইউনিট এবং ভিভিপ্যাট কানেক্ট করা হল । শঙ্কর একটি একটি করে ব্যালট ইসু করতে লাগলেন আর এজেন্টরা একটি একটি করে ভোট দিতে লাগলেন । এক সময় পঞ্চাশটি ভোট দেওয়া হল । <p class="prose">এজেন্টদের মক পোলের রেজাল্ট দেখিয়ে দেওয়া হল । তার পর রমেন আর সূর্য দুজনে মিলে কন্ট্রোল ইউনিট আর ভিভিপ্যাট মেশিন সিল করে দিলেন । মানিক আর শঙ্কর মিলে সাহায্য করলেন । 
 মেশিনের সিলিং প্রক্রিয়া সম্পন্ন হওয়ার পর ভোট প্রক্রিয়া শুরু হল । এখন সারাদিন কেমন যায় সেটাই দেখার । রমেন মনে মনে ভগবানের কাছে  প্রার্থনা করতে  লাগলেন , আজকের দিনটা যেন ভালো যায়  । এবছর খুব মারামারি হচ্ছে চারিদিকে । মুর্শিদাবাদে এমনিতেই মারামারি ছাড়া ভোট হয়ই না । কোচবিহারের ঘটনা খুব মর্মান্তিক । কেন্দ্রীয় বাহিনীর  গুলিতে  পাঁচজনের  মৃত্যু খুবই দুর্ভাগ্যজনক। এখানে  সারাদিন  কেমন যাবে কে জানে ?     </p>
<p class="prose">ফার্স্ট পোলিং অফিসার সূর্যবাবু ভোটার স্লিপ দেখে দেখে ভোটারদের নাম এজেন্টদের উদ্দেশ্যে জোরে জোরে বলতে  লাগলেন  ও এপিক দেখে ভোটারদের সনাক্ত করতে লাগলেন । মানিকবাবু অর্থাৎ সেকেন্ড পোলিং অফিসার  সেভেন্টিন এ তে ভোটারদের প্রয়োজনীয় তথ্য লিখতে লাগলেন, ভোটারদের টিপসই বা সই নিতে  লাগলেন , একটি করে ভোটার স্লিপ থার্ড পোলিং অফিসারকে পাশ করতে লাগলেন । শঙ্করবাবু অর্থাৎ থার্ড পোলিং অফিসার  মানিকবাবুর হাত থেকে ভোটার স্লিপটা নিয়ে একটি তারে গেঁথে গেঁথে রাখতে লাগলেন ,  আঙুলে  অমোচনীয় কালি লাগাতে লাগলেন আর ব্যালট ইসু করতে লাগলেন । ভোটাররা ভোট দিতে লাগলেন । ব্যালট ইউনিট জোরে শব্দ করে বুঝিয়ে দিচ্ছে যে , ভোটারের ভোট প্রক্রিয়া সম্পন্ন হয়ে গেলো । </p><p class="prose">                
রমেন লক্ষ করলেন তাঁদের ভোটকেন্দ্রের বেশির ভাগ ভোটারই মুসলিম ভোটার , খুব অল্প সংখ্যকই হিন্দু ভোটার । গ্রামের মানুষ সহজ সরল , অনেকেই লুঙ্গি পরেই ভোট দিতে চলে এসেছেন । গ্রামের এই সহজ সরল মানুষের মুখ দেখে রমেনের খুব ভালো লাগল । মোটামুটি শান্তিপূর্ণ ভাবেই ভোট প্রক্রিয়া সম্পন্ন হয়ে চলল । মাঝে মাঝে এজেন্টরা নিজেদের মধ্যে একটু বিতর্ক শুরু করল শুধু, কিন্তু ও কিছু নয় । বেশির ভাগ ঝামেলাই কম্প্যানিয়ন ভোট দানকে কেন্দ্র করে । একজন ভোটার, সঙ্গী ভোটার নিয়ে ভোট দিতে এলেই মোটামুটি এজেন্টরা দাবি করছেন, সেই ভোটারের সঙ্গী দরকার নেই । ভোটার নিজের ভোট নিজে দিতে পারবেন । একজন ভোটার রেগে গিয়ে বলতে শুরু করলেন , তাকে যদি সঙ্গী ভোটার দিয়ে ভোট দিতে না দেওয়া হয় তাহলে তিনি কাউকেই ভোট দিতে দেবেন না , এমনই নাকি এই এলাকায় তাঁর দাপট । তবে কোন কিছুতেই রমেন বেশি কথা বলতে যাবেন না --- এটা তিনি এবারে ঠিক করেই এসেছেন । এবারের রাজনৈতিক পরিবেশ বেশ মেঘলা,  দুর্যোগপূর্ণ । শাসক ও বিরোধী পক্ষ উনিশ – বিশ হয়ে আছে । এক তরফা শাসক বা এক তরফা বিরোধী পক্ষ হয়ে থাকলে কোন মারামারি হওয়ার ভয় সাধারণত থাকেনা । এবারের ছবি পুরোপুরি  উলটো ।      
একটু বেলার দিকে রমেন বললেন , ‘এবার একে একে  সবাই  জলখাবারটা খেয়ে নিতে হবে । ’ </p>   
<p class="prose"> রমেন প্রথমে সূর্যবাবুকে বললেন , ‘ তুমি প্রথমে খেয়ে এসো  সূর্য ।’  
‘না আমি এখন খাব না, আমি একটু পড়ে খাব । তোমরা একে একে আগে খেয়ে নাও রমেনদা । ’ </p>           
<p class="prose">রমেন নিজেই আগে খেতে গেলেন । রমেন ভাবলেন তারপর একে একে অন্যদের খাওয়ার জন্য ছাড়বেন । দুটো করে রুটি আর একটু করে ডাল করে দিয়েছে মিড ডে মিলের মাসি । যা দিয়েছে এই ভালো , খিদের মুখে এই খুব ভালো লাগছে রমেনের। এখন কাঁচা আমের সিজন , মিড ডে মিলের মাসি তাই আমডাল করে দিয়েছে । ভালো করে, আয়েস করেই খেলেন রমেন । আবার দুপুরের খাবার কখন পাওয়া যাবে কে জানে ।  খেয়ে এসে রমেন প্রথমে মানিককে ছেড়ে দিলেন।  তার জায়গায় রমেন মানিকের কাজটি করতে লাগল কিছুক্ষণ । সতেরো এ তে ভোটারদের  সিরিয়াল নম্বর নথিভুক্ত করলেন , ভোটারদের  ভোটার কার্ডের সিরিয়াল নম্বর নথিভুক্ত করলেন , কোন আই ডি দিয়ে ভোট দিচ্ছে তা  লিখলেন , ভোটারদের সতেরো এ তে টিপ সই করালেন বা  সই করালেন , ভোটার স্লিপটা থার্ড  পোলিংকে  দিলেন ইত্যাদি কাজগুলো পর্যায়ক্রমে করতে লাগলেন । এক  সময় মানিক খেয়ে চলে এলেন । রমেনের ছুটি হয়ে গেল। রমেন লক্ষ করেছেন  মেশিন  সিল করে ভোট চালু করে দেওয়ার পর তার খুব একটি কাজ থাকেনা । এই গাদা  গুচ্ছের ফর্ম ফিলিং করা ছাড়া আর তেমন ভাবে কিছুই করার থাকে না । আর ভোট প্রক্রিয়া ঠিকঠাক সম্পন্ন হচ্ছে কিনা দেখা ছাড়া আর কিছু করার থাকেনা । বসে বসে রমেন তখন  মানুষ দেখে , মানুষ , যারা ভোট দিতে এলো এবং যারা ভোট দিয়ে চলে গেল । এক একটা ভোট মানে এক একটা গ্রাম দর্শন , এক ধরণের রোমাঞ্চ , ভয় ভীতি আছে , আছে প্রাণ নাশেরও সম্ভাবনা কিন্তু তার সঙ্গে সঙ্গে এক ধরণের ব্যতিক্রমী ভালো লাগা , ব্যতিক্রমী আনন্দও অনুভব করেন রমেন । বৈচিত্র  না থাকলে তো জীবন সব সময় একঘেয়ে । তাই এক ঘেয়ে জীবন থেকে ক্ষণিক মুক্তি পেতে ভোটের ডিউটি করতে চান রমেন , ভোটের কাজের এক ধরণের হাতছানিও অন্তর থেকে অনুভব  করেন ।   </p>
<p class="prose">বিভিন্ন ফর্মে পোলিং এজেন্টদের  গাদা গুচ্ছের সই লাগে । এটা রমেনের মনেহয় খুব বিরক্তিকর কাজ  । পোলিং এজেন্টরা বিরক্ত হতে পারেন । তাই এক সঙ্গে না করিয়ে অল্প অল্প করে রমেন পোলিং এজেন্টদের সইগুলো করিয়ে নেন বিভিন্ন ফর্মে। আর নিজের সইয়ের কথা আর কি বলবেন রমেন । এত জায়গায়  প্রিসাইডিং অফিসারের সই লাগে যে , সই করে করে ক্লান্ত হয়ে পড়েন রমেন ।  হাজার গণ্ডা ফর্মে সই , সেই ফর্মগুলো যে যে খামে ঢুকবে সেই সেই খামে সই , সেই খামগুলো আবার একটি বড় খামে ঢুকবে সেই বড় খামটায় সই , এই রকম বড় বেশ  কয়েকটি খাম আবার একটি  আরও বড় খামে ঢুকবে সেটাতেও সই । এই রকম কতগুলো খাম যে আছে  রমেন এই তিন বছরের ভোটের কাজে এখনও ঠিক করে উঠতে পারেনানি । এত সই করতে হয় রমেনকে যে , সই করে করে প্রায় ক্লান্ত মতো হয়ে পড়েন  তিনি ।  সেভেন্টিন সি , প্রিসাইডিং অফিসারস ডায়েরি  ইত্যাদি কিছু ফর্মে পোলিং এজেন্টদের  সই করিয়ে নিয়ে এসে নিজের  জায়গায় বসলেন রমেন ।   
ঠিক সাড়ে ছয়টায় কন্ট্রোল ইউনিট ক্লোজ করে ভোট শেষ করলেন রমেন । এখন ঘণ্টাখানেক  খুব কাজের চাপ । টোটাল বোতাম টিপে পোলিং এজেন্টদের টোটাল ভোটের হিসাব দেখিয়ে দিল রমেন । কন্ট্রোল ইউনিট , ব্যলট ইউনিট , ভিভিপ্যাট সব নিজের নিজের বাক্সে রাখলেন রমেনরা । যাবতীয় কাগজ পত্র ঠিক ঠাক করে গুছিয়ে নিজের নিজের প্যাকেট রাখা হল। আরও যেসব পোলিং মেটিরিয়াল ডি সি আর সি থেকে দিয়েছিল সব নির্দিষ্ট প্যকেটে রাখা হল । এ সব করতে মোটামুটি এক ঘণ্টারও বেশি সময় লেগে গেল । এখনকার মতো মোটামুটি  সব কাজ হয়ে গেল । এখন ভালোয় ভালোয় ডি সি আর সি তে সব মেশিন জমা নিয়ে নিলেই হল  ।       </p>
<p class="prose">বহরমপুরের উদ্দেশ্যে গাড়ি ছেড়ে দিল । গাড়ি মানে ট্রেকার । চার জন কেন্দ্রীয় সেনা , একজন পুলিশ , রমেনরা চারজন , ড্রাইভার সবাইকে নিয়ে গাড়ি চলতে শুরু করল । রমেনরা  চারজনে মিলে জমিয়ে গল্প শুরু করলেন  । সদ্য সদ্য ভোটের কাজ শেষ করেছেন তাঁরা, একটি কাজ শেষ করার তৃপ্তি সবার চোখে মুখে লক্ষ করা যাচ্ছে ।  বেশ প্রসন্ন লাগছে রমেনদের, ভারি হালকা বোধ করছেন সকলেই । স্কুল থেকে বেরনোর সময়ই মেঘলা মেঘলা ছিল , মাঝপথে তীব্র ঝড়  উঠে গেল । গাড়িও যত জোর চলছে ঝড়ও তত জোর বইছে ।  ঝড়ের চোটে রাস্তার ধুলোবালি সবার চোখে মুখে এসে লাগছে , তাকিয়ে থাকাই মুশকিল হয়ে যাচ্ছে ।  একটু পরেই শুরু হল বৃষ্টি, বৃষ্টি মানে বৃষ্টি , এক্কেবারে তুমুল বৃষ্টি ।   ট্রেকারের মধ্যে বসে বসে রমেনরা সবাই ভিজতে  শুরু করলেন । ট্রেকারে চারিদিকে ঢাকনা হল একটি মোটা ত্রিপল , তাও আবার গুটিয়ে ওপরের দিকে রাখা আছে । তাই ট্রেকারের চারপাশ দিয়েই জল ঢুকতে লাগল । এখন ভিজে গেলে চরম খারাপ  অবস্থা হবে । কেননা এখনও অনেকক্ষণ রমেনদের থাকতে হবে। এখনও অনেকটা পথ যেতে হবে। তারপর ডি সি আর সি তে পোলিং মেটিরিয়াল জমা দিতে হবে । তারপর বাড়ি ফিরতে হবে । বেশ অনেকটা সময় এখনও বাড়ির বাইরেই থাকতে হবে । এতটা সময় ভেজা জামা কাপড়ে থাকলে ঠাণ্ডা লাগা একেবারে অবধারিত । এমনিতেই এখন করোনা পিরিয়ড চলছে ।  করোনার ভয়ে মানুষ আধমরা হয়ে আছে । তাই বৃষ্টিতে ভিজে সাধারণ জ্বর হলেও মনে হবে করোনা হয়ে গেছে । রমেন ও আরও যারা সব ট্রেকারে ছিলেন তাঁরা  গোটান থাকা ত্রিপলগুলো খুলে নিচের দিকে নামিয়ে দিলেন কিন্তু ঝড়ের দাপটে সব ত্রিপল উড়ে যেতে লাগল আর জলের ঝাপ্টা উড়ে এসে গাড়ির ভেতরে ঢুকে যেতে লাগল । রমেনরা সব ভিজে যেতে লাগলেন। রমেন  উড়ন্ত ত্রিপলটাকে গাড়ির একটি রডের সঙ্গে ভালো করে শক্ত করে ধরে বসলেন । যতটা জল আটকান যায় । এমনিতেই তাঁর ঠাণ্ডা লাগার ধাত , তাতে এই বৃষ্টিতে ভিজলে আর দেখতে হবে না । রমেন লক্ষ করলেন , গাড়ির অন্যান্যরাও কোন রকমে ত্রিপল ব্যবহার জল থেকে বাঁচার চেষ্টা করছেন । এই করোনা পরিস্থিতিতে সবারই ঠাণ্ডা লাগার ভয়  রয়েছে । </p>
<p class="prose">দেখতে দেখতে গাড়ির মধ্যে থেকেও রমেনরা প্রায় অর্ধেকটা ভিজেই গেলেন ! রমেনের চিন্তা হতে লাগল ভোটের মেশিনগুলো না ভিজে যায় । একটু পরে বৃষ্টিটা মোটামুটি থেমেই গেল ।  এবারে এখন চিন্তা গাড়ি ডি সি আর সির কতটা কাছে যেতে পারে । অভিজ্ঞতায় রমেন দেখেছেন , গাড়ি ডি সি আর সি তে পৌঁছনোর অনেক  আগেই থেমে যায় । ভোট কর্মীদের নিয়ে  অনেক গাড়ি একসঙ্গে ঢোকে। ডি সি আর সির অনেক আগে থেকেই জ্যাম লেগে যায় ।  এবারেও মোটামুটি তাই হল। ট্রেকার স্টেডিয়ামের মাঠে এসে থেমে গেল । স্টেডিয়ামের মাঠ থেকে ওয়াই এম এর মাঠ বেশ কিছুটা দূরে । এখান থেকে ওয়াই এম এর মাঠ পর্যন্ত এখন এই পোলিং মেটিরিয়ালগুলো নিয়ে হেঁটে হেঁটে যেতে হবে রমেনদের , সমস্ত ভোটকর্মীদের ।  আবার ঝিরঝির করে বৃষ্টি শুরু হল। এই বৃষ্টি মাথায় নিয়েই রমেনদের এখন ডি সি আর সির দিকে হাঁটতে হবে । রমেনের কাছে তাও একটি ছাতা আছে, মানিকের কাছেও একটি ছাতা  আছে, সূর্য আর শঙ্করের কাছে ছাতা নেই । সূর্য  ভোটিং কম্পার্টমেন্ট তৈরি করার কাগজটা মাথায় করেই হাঁটতে শুরু করল,  রমেন আর শঙ্কর কোন রকমে একটি ছাতা মাথায় দিয়েই হাঁটছে।  এইভাবে স্টেডিয়ামের মাঠ থেকে হাঁটতে শুরু করল রমেনরা । মাথার ওপর উঁচু উঁচু রাস্তার আলোগুলো জ্বলজ্বল করে জ্বলছে । আর তার নিচে দিয়ে দলে দলে ভোট কর্মীরা হেঁটে চলেছেন । ভোটকর্মীদের রমেনের মনে হতে থাকে যেন নদীর স্রোত বয়ে চলেছে । করোনার কারণে এ বছর বুথের সংখ্যা বেশি হয়েছে  যাতে বেশি ভোটার সমাগম একটি বুথে না হয় ।  সেই জন্য ভোট কর্মীর সংখ্যাও বেশি প্রয়োজন হয়েছে ।  তাই স্যারদের সাথে সাথে এবার ম্যাডামদেরও একটু বেশি সংখ্যায় নিয়োগ করেছেন নির্বাচন কমিশন । তাই পুরুষ ভোট কর্মীর সাথে সাথে  মহিলা ভোটকর্মীরাও চলেছেন ডি সি আর সির উদ্দ্যেশ্যে । রমেন লক্ষ  করলেন অনেক বয়স্ক বা বয়স্কা ভোটকর্মীও নিযুক্ত হয়েছেন।  শেষের দিকে এসে তাঁরা আর পারছেন না । এঁদের কথা নির্বাচন কমিশনের একটু ভেবে দেখা দরকার । বয়স্ক মানুষদের ভোটের কাজ থেকে অব্যাহতি দেওয়া দরকার।  এঁদের ভোট  নিতে এসে মারা যাওয়াটাও অস্বাভাবিক নয়। ডি সি আর সি তে  আর এক সমস্যা  হয়।  রমেন লক্ষ করেছেন, এখানে যারা জমা নেন তাঁরা কাজ ঠিক না হওয়ার অজুহাত দিয়ে পোলিং মেটিরিয়াল জমা নিতে চান না।  তাই পোলিং মেটিরিয়াল  জমা দিতে দেরি হয় । রমেন তার টিমের অন্য কর্মীদের শিখিয়ে দিয়েছিলেন যে , জমা দেওয়ার সময় কথাবার্তা  বলে যারা জমা নেবেন তাদের ওপর একটু  চাপও তৈরি করতে হবে । আধভেজা অবস্থায় রমেনরা ডি সি আর সির সামনে এসে দাঁড়ালেন । সব পোলিং মেটিরিয়াল জমা দেওয়াও হয়ে গেল । একটু অপেক্ষা করতে হল অবশ্য। আর রমেনের মনে হল যেন , বুকের ভেতর থেকে একটি বড় পাহাড় নেমে গেল । এখন সে মুক্ত, এক্কেবারে মুক্ত। দুদিনের যুদ্ধের যেন অবসান ঘটল । একটি কাজ হাসিল হয়ে যাওয়ার আনন্দ অন্তর থেকে উপলব্ধি করেন রমেন। খুব খুব ভালো অনুভূতি হয় তাঁর। সহকর্মীদের বিদায় দিয়ে তিনি নিজেও বাড়ি ফিরে যাবার জন্য তৈরি হতে থাকেন, সেখানে তার স্ত্রী আর সোনা মেয়েটা অপেক্ষা করছে ।        </p>
</p>
 



                                </div>
                            </div>
				  </div>
				  <!---stop-->
				   <!---start-->
				    <div class="col-lg-12 mb-4" id="katha_15">
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem">মন, কেমন </h6>
									<i class="fa fa-microphone" onclick="katha_bolo('15')" style="float:right"></i>
                                </div>
                                <div class="card-body">
								<p class="muted" style="text-align:right">সুজল কুমার মালিক</p>
                            <p class="prose">মেঘলা আকাশ , বৃষ্টি নামল বলে । গাড়িটা হাইওয়ের দিকে না গিয়ে উল্টো দিকে যেতে শুরু করল । আমি কিছু বলার আগেই আমার ড্রাইভার আমার দিকে পেছন ফিরে তাকিয়ে , দাঁত বের করে একটু হেসে বলতে শুরু করল , ‘’ স্যার , এখন হাইওয়েতে বড় ট্রাফিক । এই রাস্তা দিয়ে আমরা একটু তাড়াতাড়ি পৌঁছে যেতে পারব । ‘’ 
আলসেমির কারণে রেডি হতে বড্ড দেরি হয়েছে আজ । হাতে খুব একটা সময় নেই  । তাই আমি আর খুব একটা কথা বাড়ালাম না । ড্রাইভার আমার সাথে টুকিটাকি কথা বলতে আরম্ভ করল । কিছুক্ষণ কথা বলার পর বুঝলাম যে , আমরা পরস্পরকে চিনি । আগেই এই ড্রাইভারের সাথে আমি বিভিন্ন জায়গায় ঘুরেছি । </p>
 <p class="prose">ড্রাইভার বলতে লাগল , ‘’ স্যার , দেখুন না আপনার মোবাইলে আমার নম্বর সেভ করা থাকবে , ডায়াল করুন । ‘’ বলে সে নিজের নম্বর বলতে শুরু করল । দেখলাম ঠিক , এ আমার চেনা লোক । তবে এদের সাথে দেখা সাক্ষাৎ কম তাই আর তেমন মনে নেই । </p>
 <p class="prose">হালকা বৃষ্টি ঠেলে আমার গাড়ি এগিয়ে যেতে লাগল স্টেশনের দিকে । সন্ধ্যার অন্ধকার নেমে এসেছে। রাস্তার ধারে ধারে লোকের ভিড় , আর দিনের শেষে বাড়ি ফেরার ব্যস্ততা । ছোটখাট দোকান , লোকজনের ভিড় । সাইকেল , বাইককে পেছনে ফেলে গাড়ি এগিয়ে যেতে লাগল । একটা চার মাথার মোড়ে এসে সিগনালে গাড়িটা দাঁড়িয়ে গেল । 
এই মোড়ে বেশ যানজট । সময় লাগবে বলে মনে হল । চারিদিকে ছোটবড় বিভিন্ন দোকানের আলো ।  বৃস্টিভেজা রাস্তায় গাড়ির লাল আলো প্রতিফলিত হচ্ছে । সেই আলোয় চোখ ধাধিয়ে যায় । ভিড়ে দাঁড়িয়ে থাকা লোকজন , গাড়ি , বৃষ্টি  আর আলো আধারিতে কিছুটা সময় কেটে গেলো । তারই মাঝে ফোনটা বেজে উঠল । তমালের ফোন <br>
---- কি ব্যস্ত নাকি ? <br>
---- না না , আমি গাড়িতে , বল ।  <br>
---- কোথায় যাচ্ছ ?  <br>
---- এই ভাবলাম একটু ঘুরে আসি । শনিবার- রবিবার ছুটি । আর সোমবার তো ১৫ ই আগস্ট ।  তাই ভাবলাম তিনদিন ঘরে বসে আর কি করব । তাই ...... <br>
---- বাহ ! ভাল প্ল্যান তো । তাহলে কি এখন রেখে দেব ?  <br>
---- না না , বল না গাড়িতেই তো আছি ।  <br>
---- তা ফিরছ কবে ?  <br>
---- এই তো মঙ্গলবার সকালে ফিরে আসব । এসে অফিস হয়ে যাবো । তোমার কি প্ল্যান বল ।  <br>
---- আমার আর কি প্ল্যান । ঘরে বসে আরাম নেব ছুটির । সারাক্ষণ দৌড়াদৌড়ি করে ছুটির দিনে আর কিছুই ভালো লাগেনা । </p>
 <p class="prose">আরও কিছুক্ষণ কথা বলে তমাল ফোন রেখে দিল । গাড়িটা তখনও সিগনালে দাঁড়িয়ে । ড্রাইভার একবার পেছন ফিরে বলল ,”স্যার , এই পাশ দিয়ে একটি রাস্তা আছে । একটু ঘুরে যেতে হবে কিন্তু  তাড়াতাড়ি পৌঁছে যাব । নেব পাশ কাটিয়ে ? “ </p>
 <p class="prose">একবার মনে হল বলি, না , সোজা পথেই চল । কিন্তু আজকাল মনের এই এক সমস্যা , যে কেউ খুব সহজেই আমাকে রাজি করিয়ে নিতে পারে । তাই মাথাটা হালকা নেড়ে বললাম , নাও , যাতে তাড়াতাড়ি পৌঁছতে পারি তার ব্যবস্থা কর ।  <br> 
গাড়ি মেন রাস্তা ছেড়ে একটি গলি রাস্তায় ঢুকল । বৃষ্টি এখন প্রায় পড়ছে না বললেই চলে । গাড়ির জানালার কাচটা প্রায় পুরোটাই নামিয়ে দিলাম । আজ অফিস শেষ করেই প্রায় বেরিয়ে পড়েছি আবার মঙ্গলবার ফিরেই অফিস । তমালের কথাটাই ভাবছিলাম ।  <br>
আজকাল মনটা দুভাগে ভাগ হয়ে গেছে । একটি পক্ষে আর একটি বিপক্ষে । ছোটবড় বিষয়ে বড় দ্বন্দ্ব আজকাল কিন্তু বাইরে থেকে কেউ কিছু বোঝতে এলেই সেটাতে মন রাজি হয়ে যায় । তখন পক্ষে বিপক্ষে বড় মিলন হয় ----- ঠিক ,ঠিক , ঠিক ! 
আরও কিছুক্ষণ পর গাড়িটা স্টেশনে পৌঁছে গেল । ট্রেনের তখনও মিনিট পনের বাকি । টাকা দিতে গেলে, টাকা দেখে ড্রাইভার দাঁত বের করে একটু হেঁসে বলল ,‘’ স্যার , একশো টাকা যদি বেশি দিতেন?‘’ 
মনের মধ্যে প্রথমেই একটি বিদ্রোহবোধ জেগে উঠল । মনে হল বলি ,‘’শালা তুইই তো ঘুর পথে নিয়ে এলি রে হারামজাদা ।‘’ কিন্তু ঐ যে মনের মধ্যে পক্ষ বিপক্ষ ততক্ষণে মিশে একাকার ।  <br>
---- স্যার , বৃষ্টির মধ্যে ---- ড্রাইভার বলল ।  <br>
---- ঠিক ! ঠিক ! পক্ষে বিপক্ষের মত ।  <br>
---- এত তাড়াতাড়ি নিয়ে এলাম ।  <br>
---- ঠিক ! ঠিক ! <br>
---- আপনার ট্রেনেরও এখনও দেরি আছে ।  <br>
---- ঠিক ! ঠিক !  <br>
---- আমাকেও এতটা পথ আবার একা ফিরতে হবে ।   <br>
---- ঠিক ! ঠিক !  </p><p class="prose">
ঐ যে অন্যে যে কেউ আজকাল রাজি করিয়ে নিতে পারে । তাই আমি আর কথা বাড়ালাম না । আরও একশ টাকা বেশি বের করে দিয়ে দিলাম ।  <br>
স্টেশনের ভেতরে ঢুকে এলাম।  ডিসপ্লে বোর্ডে ট্রেনের নাম খুঁজে পেলাম না । কিছুক্ষণ পর ঘোষণা হল যে , ট্রেন তিন ঘণ্টা লেট। তাড়াহুড়োতে বাড়ি থেকে বেরনোর আগে টাইমটা আর চেক করা হয়নি। যাইহোক এখন আর কোন তাড়া নেই। মনের ভেতরে ছুটির বোধটা প্রথম খেলা করতে লাগল । </p>
 <p class="prose">একটু কিছু খেতে হবে । স্টেশনের ঠিক বাইরের স্টেশন লাগোয়া  সারি সারি দোকান আছে । এখানেই খাবার সব টুকিটাকি পাওয়া যায় । আর ট্রেনে যাতাযাতের প্রয়োজনীয় সব সামগ্রী--- জল , কোল্ড ড্রিংকস , বিস্কুট এই সব আরও কত কি । দোকানের পাশে যেতেই সব ,দাদা কি খাবেন কি খাবেন বলে ছুটে আসে । যাইহোক পাতলা রুটি খেতে ইচ্ছা করছিল । তাছাড়া ট্রেন জার্নিতে একটু হালকা খাওয়াই বরাবর পছন্দ আমার । একটা দোকানের কাছে একটু এগিয়ে গিয়ে বললাম , পাতলা রুটির কথা । দোকানদার বলে উঠলেন , ‘’ দাদা রুটি কেন খাবেন ? খাঁটি গোরুর দুধের ঘি আছে । রুটির সাথে একটু লাগিয়ে দেব । চমৎকার পরোটা হয়ে যাবে । স্বাদ মুখে লেগে থাকবে ।  <br>
---- না দাদা । ট্রেনে উঠব । তায় আবার পরোটা ।  <br>
---- আরে দাদা ট্রেনে তো সবাই উঠবে । খেয়ে তো দেখুন । কিছু হলে আমার নামটাই পাল্টে দেবেন । </p>
  <p class="prose">আমার মনে তখন পক্ষে – বিপক্ষের চুক্তি হয়ে গেছে  । তাই বললাম দিয়ে দেন দাদা কিন্তু দেরি করবেন না একদম । 
খাওয়া দাওয়া করে স্টেশনের ভেতরে ঢুকে এলাম আমি । ঝকঝকে তকতকে প্ল্যাটফর্ম । বসার জায়গা পেতেও কোন অসুবিধা হল না । আরাম করে হেলান দিয়ে বসে পড়লাম । এল ই ডি র আলোয় পুরো স্টেশনটা ঝকঝক করছে । নতুন টাইলস বসানো প্ল্যাটফর্ম  । প্ল্যাটফর্মে হলুদ রঙের দাগ কাটা সতর্কবার্তা চিহ্ন হিসেবে । প্ল্যাটফর্মের দৈর্ঘ্য বরাবর বসার স্টিলের চেয়ার । তারই একটায় আমি বসে । 
সেই প্ল্যাটফর্মে বসে মনটা একটু হালকা হালকা লাগছিল । তমালের কথাটা মনে পড়ল । ছুটির দিনে দৌড়াদৌড়ি আর ভালো লাগেনা --- এই সব । আমি নিজে ভীষণ কুঁড়ে প্রকৃতির মানুষ । দৌড়াদৌড়ি তেমন পছন্দ করিনা । শুধু এই ছুটির কথা ভেবেই হঠাৎ করেই এই প্ল্যানটা করা হয়ে গেল । স্টেশনের এই প্ল্যাটফর্মে বসতেই আমার মনের পক্ষ আর বিপক্ষ যেন বেশ বল পেয়ে উঠল । ঢাল তলোয়ার নিয়ে এক্কেবারে তৈরি তারা । 
তমালের কথাটা মনে গেঁথে গেছে যেন । আমিও বড় আলসে প্রকৃতির আর আরামপ্রিয় । ছুটির দিনে নিজের হাতে রান্না করে খেয়ে , বিছানায় শুয়ে থাকার যে আনন্দ তার কোন বিকল্প হয়না । পক্ষ- বিপক্ষ তখন মাঠে নেমে পড়েছে ।  <br>
----- মঙ্গলবার সকালে কতটা ক্লান্ত হয়ে পড়বে সেটা ভেবে দেখেছো?  <br>
----- ক্লান্তি তো শরীরের। সেটা একটু বিশ্রাম নিলেই সেরে যাবে। কিন্তু মনটা কতটা আনন্দ পাবে সেটা ভেবে দেখো। পক্ষে বলল।  <br>
--- সে তো বাড়ি বসে নিজের সঙ্গে সময় কাটালেও হবে।  <br>
---- নিজের সাথে সময় কাটান মানে তো টি ভি দেখা, হটস্টার, অ্যামাজন প্রাইম দেখা। আর তারপর সন্ধ্যেবেলায় অবসাদে ভোগা।  <br>
---- বই পড়, লেখালেখি কর । তোমার প্রিয় সদগুরু, গৌরগোপাল দাশ – এরা তো তোমার প্রিয়জন । তুমি তো এদের কথা শুনে চল । এরা তো বলেইছে যে, বাইরে বাইরে তুমি যা খুঁজে বেড়াচ্ছো তা লুকিয়ে আছে তোমার মনে ।  <br>
---- আরে সে কথার মানেটা এটাই হল না? কুঁড়েমি করে বাড়িতে বসে থাকতে সদগুরু বলেননি ।  </p><p class="prose">
পক্ষে – বিপক্ষের যুদ্ধ তখন চরমে । এই এক সমস্যা আজকাল । অন্যের কথায় রাজি হওয়া খুব সহজ। কিন্তু পক্ষ ও বিপক্ষ বড় তার্কিক হয়ে উঠেছে আজকাল । আজ ম্যাচ হলেই স্কোর ১- ১ !
আরও এক ঘণ্টা পেরোল । স্টেশনে ট্রেন এসে দাঁড়াল একটি । দূরপাল্লার ট্রেন সব । ট্রেন থামতেই লাল পোশাক পড়া কুলির দল ট্রেনের ভেতরে উঠে পড়ল। নামতে থাকা যাত্রীদের সাথে বচসার অন্ত নেই । যাত্রীরা নামে, ব্যাগপত্র প্ল্যাটফর্মে জমা হয়। নতুন যাত্রীরা সব ট্রেনে ওঠার জন্যে তাড়াহুড়ো করে। সাদা পোশাক পড়া টি টি র দল প্ল্যাটফর্মে এসে দাঁড়ায়। তাদের ঘিরে ধরে একদল যাত্রী। এরা সব টিকিট কনফার্ম না হওয়া যাত্রীদের দল। টিকিট কনফার্ম করার জন্য টি টি দের পাশে ঘুর ঘুর করতে থাকে। কিছু লোক ফাঁকা বোতলে প্লাটফর্মের কলে জল ভরতে থাকে। আর পি এফ এর অফিসারেরা টহল দিয়ে নেন। হকারেরা রাতের খাবার বিক্রির চেষ্টা করে খুব। মাইকে ঘোষণা হয় যে ট্রেন ছেড়ে যাওয়ার জন্যে তৈরি। কিছুক্ষণ পরে প্ল্যাটফর্মটাকে পেছনে ফেলে রেখে ট্রেনটা আস্তে আস্তে বেরিয়ে যায় । </p>
 <p class="prose">আমার মনের জগতে খুব ছোট বিষয় নিয়ে খুব বড় যুদ্ধ চলছে । ‘ টু গো অর নট টু ‘ এর দ্বন্দ্বে কুপোকাত। আর পক্ষে বিপক্ষের মধ্যে প্রায় হাতাহাতি হওয়ার জোগাড় ! আরও কিছুটা সময় পেরিয়ে গেল । তারপর আমার ট্রেন আসার ঘোষণা হয়ে গেলো । আমি ব্যাগপত্র নিয়ে ট্রেনে উঠে বসলাম । মনস্থির করে ফেলেছি । তাই পক্ষ বিপক্ষকে খুব একটা পাত্তা দিচ্ছিনা আর । কিন্তু সাধারণ মানুষের সমস্যা এখানেই। তারা তো আর ট্রাজেডির নায়ক হতে পারেনা । আমার এক দাদার মতে , সাধারণ মানুষের জীবন ছোটখাট বিষয়ের দ্বন্দ্বেই ভরপুর । জামা কিনে বাড়ি এসে মনে হয় , না কেনা জামাটাই আরও ভালো ছিল । নৈহাটি লোকালে উঠে মনে হয় কৃষ্ণনগর লোকালটা খালি ছিল । আর এসবের মধ্যে সেরা হল ‘মুরগি না পাঁঠা‘ ! সাধারণ মানুষের দ্বন্দ্ব নিয়ে লিখলে শেক্সপিয়ার এত দিন মোড়ের মাথায় বসে চিঁড়ে বিক্রি করতেন । </p>
 <p class="prose">ট্রেনে উঠে ব্যাগটা সিটের নিচে রাখলাম । কিছু ক্ষণ পর বাকি লোকেরা উঠতে আরম্ভ করলেন । একটা ফ্যামিলি, অনেকগুলো লোক, কিছু লোকের বোধহয় ওয়েটিং লিস্ট হবে। তাদের সাথে আবার অনেকগুলি গুঁড়িগুঁড়ি বাচ্চা কাচ্চা , আর হাজারো ব্যাগ । কোথাও আর তিল ধারনের জায়গা রইল না। নিচে বসার আর ঠিক জায়গা রইল না । আমি ওপরে উঠে গেলাম । থার্ড এ সি , আমার সিট নম্বর ৭০ , এটাতে এ সি র এক্সস্ট থাকে । অপরের সিটে লম্বা হয়ে শুয়ে ট্রেনের ছাদ দেখতে লাগলাম । </p>
 <p class="prose">নিচে অনেকগুলো মানুষের হই হট্টগোল , বাচ্চাগুলোর চেঁচামেচি শুনতে শুনতে আরও কিছুটা সময় পার হয়ে যায় । এরই মধ্যে এক পুরুষ কণ্ঠের ডাকে সম্বিৎ ফেরে আমার ।  ভদ্রলোক শুরু করলেন এইভাবে ---- 
---- আপনি কি একা ? <br> 
----হ্যাঁ বলুন । আমাদের একটি সিট পাশের বগিতে আছে । আপনি যদি কিছু মনে না করেন তো ……  <br>
বাকিটা তো বুঝতেই পেরে গেলাম । একবার মনে হল যে , বলে দিই যে যাবো না । কিন্তু তত ক্ষণে পক্ষে বিপক্ষের সন্ধি হয়ে গেছে । ভদ্রলোকও চেষ্টা ছাড়েননি । বলেই যাচ্ছেন – <br>
---- আমাদের এতগুলো লোক । <br>
---- ঠিক আছে ঠিক আছে । পক্ষ বিপক্ষ বলল । <br>
---- আমরা সবাই এখানে অ্যাডজাস্ট করে নিতাম ।  <br>
---- ঠিক ! ঠিক !  <br>
---- তারপর আবার আমাদের এতগুলো বাচ্চা – কাচ্চা । খুব সুবিধ হতো যদি আপনি যেতেন ।  <br>
---- ঠিক ।  <br>
---- আর তাছাড়া আপনার লাগেজও কম ।  <br>
---- একদম ঠিক ।  <br>
---- আর আপনার লাগেজ আমরা পাশের বগিতে দিয়ে আসব ।  <br>
---- তবে ।  <br>
</p> <p class="prose">আমার আর কিছু বলার রইল না । যাইহোক বোকাবোকা একটি হাসি দিয়ে আমি চললাম পাশের বগিতে। আমার ব্যাগটা ওরা বয়ে দিতে চেয়েছিল কিন্তু আমি আর রাজি হইনি । আর ওরাও এই বিষয়টায় খুব একটা জোরাজুরি করেনি । </p>
 <p class="prose">আমি আমার নতুন জায়গায় বসলাম । এখানটা একটু ফাঁকা ফাঁকা , নিরিবিলি রকমের । বাকি লোকেরা এখনও এসে পৌঁছয়নি । ব্যাগটা নিচে রাখতে যাবো ঠিক সেই সময় হ্যাঁচকা টান দিয়ে চলতে আরম্ভ করল । বাইরের দিকে তাকিয়ে রইলাম আমি । ট্রেনটা প্ল্যাটফর্মটাকে ছাড়িয়ে চলতে আরম্ভ করল। আর  ঠিক সেই সময়েই সাধারণ মানুষের অসাধারণ হয়ে ওঠার ইচ্ছা জেগে উঠল । ছুটির দিনে অলস দুপুরে বিছানায় আরামের কাছে সব কিছুই হার । আর এক মুহূর্ত দেরি নয়। ট্রলি ব্যাগটাকে নিয়ে দরজার দিকে এগিয়ে গেলাম । তত ক্ষণে ট্রেনটা গতি নিতে আরম্ভ করেছে । ট্রলিব্যাগটাকে প্ল্যাটফর্মের ওপর হালকা করে ছেড়ে দিলাম । তারপর আমার নামার পালা । ট্রেন তখন বেশ গতি নিয়েছে আর ঐ দূরে দেখা যাচ্ছে যে প্ল্যাটফর্মটা শেষ হয়ে আসছে । আমি প্রথমে একবার চেষ্টা করলাম কিন্তু সাহস হল না । তারপর একটু সাহস সঞ্চয় করে চলন্ত ট্রেনের সাথে একটু গতি রেখে পা রেখে দিলাম প্ল্যাটফর্মে কিন্তু না সামলানো গেলো না একবার দুবার তিনবারের বার আমি পরে যেতে লাগলাম । চারিদিক যেন শূন্য আর নিঃস্তব্ধ হয়ে আসতে লাগল । ট্রেনের ঘট ঘটটা কেমন যেন ঘোলা হয়ে এল ---- ঘট ঘট ঘট ঘঙ ঘঙ ঘঙ ক্রিং ক্রিং ক্রিং ---- চোখ খুলে দেখলাম অন্ধকার অন্ধকার ---- আমার শোবার ঘরে আমি ঘুম থেকে উঠলাম ।  আর অ্যালার্মটা বেজেই চলেছে ---- কি স্বপ্ন রে বাবা । ঘেমে স্নান প্রায় । আজ ১৪ ই আগস্ট  । অর্থাৎ আজ আর কাল দুদিন ছুটি ।  </p><p class="prose">ফোনটা বেজে উঠল । দেখি তমালের ফোন ।  <br>
---- কি ব্যস্ত নাকি । তমাল জিজ্ঞেস করল ।  <br>
---- এই তো ঘুম থেকে উঠলাম । বল তুমি কোথায় ?  <br>
---- এই ভাবলাম একটু ঘুরে আসি । শনিবার, রবিবার ছুটি আর সোমবার তো ১৫ই আগস্ট । তাই ভাবলাম তিনদিন ঘরে বসে আর কি করব । তা……  <br>
---- বাহ ভালো প্ল্যান । ঘোর ।  <br>
</p> <p class="prose">একটু পরে তমাল ফোনটা রেখে দিল । আমি আবার শোবার ঘরে ফিরে এলাম । চারিদিকে পর্দা নামান অন্ধকার ঘর । আর ছুটিরই তো দিন । মোবাইলটা মাথার কাছে রেখে টান টান হয়ে শুয়ে পড়লাম । আর পক্ষে বিপক্ষে তখন জড়াজড়ি করে আরামে ঘুমিয়ে আছে । </p>
</p>
                                </div>
                            </div>
				  </div>
				  <!---stop-->
				  
				   <!---start-->
				    <div class="col-lg-12 mb-4" id="katha_16">
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem">মহাকালী </h6>
									<i class="fa fa-microphone" onclick="katha_bolo('16')" style="float:right"></i>
                                </div>
                                <div class="card-body">
								<p class="muted" style="text-align:right">বন্দনা মিত্র</p>
                            <p class="prose">'আজ নবমী, রাত প্রায় বারোটা। দাদা বৌদি নিজেদের ছেলের সঙ্গে তুতুনকেও নিয়ে গেছে ঠাকুর দেখতে। রাতভোর ঠাকুর দেখবে, কাল ভোর হলেই তো মা দুর্গার ভাসান, এবারের মত বাপের বাড়ির মায়া কাটিয়ে কৈলাশে শ্বশুরবাড়ি ফিরবেন উমা। বসার ঘরে ছোট খাটে শুয়ে ঝিলিকের ঘুম আসছে না। বুঝতে পারছে, মাও ঘুমোয় নি । সামনের বারান্দায় পায়চারি করছে মেয়ের সঙ্গে একটা স্পষ্ট বোঝাপড়ার করতে। ষষ্ঠীর দিন যখন তুতুনের হাত ধরে দুটো ঢাউস স্যুটকেশ নিয়ে ট্যাক্সি থেকে নামে ঝিলিক তখন থেকেই মা প্রশ্নগুলো করে চলেছে। “তুষার কেন এল না? অফিসের চাপ? ট্যুরে গেছে? পূজোর সময় ট্যুরে যেতে দিলি কেন ?”  আর যে প্রশ্নগুলো  করতে গিয়েও গিলে নিচ্ছে – <br>  
-	“ঝিলিকের ভুরুর নীচে কালশিটে কেন? পুজোর ভিড়ে ভ্যাপসা গরমে পুরোহাতা ব্লাউজ পরে আছে কেন? তুষার এই তিন দিনে একবারও ফোন করে নি কেন? এবং সবচেয়ে বড়কথা, ঝিলিক কবে নিজের বাড়ি ফিরবে?” <br>    
অন্ধকার ঘরে শুয়ে আছে ঝিলিক । শাড়ির খসখস আওয়াজ বারান্দা থেকে ঘরে ঢুকলো, কপালে ঠান্ডা হাত , মায়ের নির্দোষ কৌতূহলমাখা গলা  – “ঠাকুর দেখতে গেলি না, শরীরটা ভাল নেই? ” বাইরে বাবার চপ্পলের উৎকন্ঠ ঘিসঘিস। <br>
-	ন মা, শরীর ঠিকই আছে । <br>
-	তুষার ফোন করেছিল, কবে ফিরবে ? এবার যেদিন তুষার তোদের নিতে আসবে আগে থেকে বলিস, বাবাকে বলে ভাল করে বাজার করিয়ে রাখতে হবে। ছেলেটাকে অনেকদিন ভালমন্দ রেঁধে খাওয়াই নি। “  মায়ের হাতটা কপাল থেকে নেমে এসেছে বাহুমূলে, যেখানে তিনদিনের পুরোনো বেল্টের ঘায়ে এখনও ঘন বেগুনী কালশিটে পড়ে আছে। ব্যথায় শিউরে কেঁদে ওঠে ঝিলিক – “আমি আর ওখানে যাবো না মা, আর পারছি না, এবার আমি মরে যাবো। “ <br>
মায়ের আঙুলগুলো শক্ত হয়ে ওঠে চুলের ফাঁকে। স্নেহ ঝড়ে পড়ে গলায় “ তাই কি হয় রে মা, সংসারে অশান্তি হয়, তা বলে স্বামীর ঘর কেউ ছাড়ে? ওটাই তো নিজের সংসার, যাই হোক ওখানেই থাকতে হয় মেয়েমানুষকে।  আর এইটুকু ফ্ল্যাটে, দাদা বৌদির সঙ্গে, থাকবিই বা কোথায়? </p>
<p class="prose">বাবার গলা শোনা যায়, “একটু বোঝাও মেয়েকে, নিজে বিয়ে করে একবার আমার মান সম্মান ধুলোয় মিশিয়েছে। এবার যেন যা করবে ভেবেচিন্তে করে। এমন হলে তো ওর জন্যে মুখ দেখানো যাবে না কোথাও। “ মা বলেন, “কটা দিন থাক না এখানে, মনটা একটু শান্ত হোক। লক্ষীপুজোর পর তুষারকে বল, এসে নিয়ে যাবে। ওকে একটা  ফোন করিস কাল, ঝগড়াঝাঁটি করিস না, সংসার  ধরে রাখতে গেলে মেয়েদের একটু সহ্য করতে হয়,  মানিয়ে নিতে হয় মা।“   
         ওদিকে  মা মেনকাও একই কথা বুঝিয়ে চলেন প্রাণের উমাকে –কাল  দশমী, কিন্তু  উমা এবার কিছুতেই ফিরতে চাইছে না। শরীরটা বড্ড ভেঙে গেছে মেয়েটার। বলে না মুখে, কিন্তু শুনেছেন, ভিক্ষে সিক্ষে করে সংসার চলে। জামাইএর আরো দুই সংসার আছে। তার ওপর আছে নেশা ভাঙ, সারাক্ষণই শ্মসানে মশানে পড়ে থাকেন।   মেজাজটিও যুতের নয়, রাগ চড়লে তান্ডব নাচেন, । আরো অনেক উড়ো খবর কানে আসে, মেনকা ঝেড়ে ফেলে দেন। মেয়ের মা কে সব কথা শুনতে নেই।  গিরিরাজের সংসার বলে কথা, একটা মান মর্যাদা আছে তো!  মেয়ে সময়ে শ্বশুরঘরে ফিরতে না চাইলে যে নিন্দে হবে বড়। মেয়েটা এমন অবুঝ! একবার বিয়ে হয়ে গেলে  সে তো তখন পরের বাড়ির বউ, দু দিন অতিথি হয়ে হাসতে খেলতে আসা। গড়িয়ে আসা দুফোঁটা চোখের জল মুছে আবার উমাকে বোঝাতে বসেন রাণী। </p>
<p class="prose">উমা দীর্ঘশ্বাস লুকিয়ে বলে – “ রাত হল মা, যাও তোমার ঘরে গিয়ে শুয়ে পড়ো। কাল  আবার দশমী, আমার যাওয়ার আয়োজন করতে হবে।“ মেনকা রাণী স্বস্তির নিঃশ্বাস ফেলেন, দ্রুত চলেন গিরিরাজকে এই শুভ সংবাদ দিতে ।  
উমা নির্ঘুম চোখে তাকিয়ে থাকে শূণ্য দেওয়ালের দিকে। নিজের অজান্তে চোয়াল শক্ত হয়ে ওঠে। ভাবে “ এইজন্যই তো আনন্দময়ী দুর্গার রূপ ছেড়ে বারবার আসতে হয় করালবদনা, লোলজিহ্বা, উলঙ্গিনী মহাকালী বেশে। যার কোন ঘর নেই, তাই শ্মশানে বাস। যে স্বয়ম্ভূ, যার কেউ নেই। যার চোখে ধ্বংসের আগুন এবং পায়ের তলায় শবের হয়ে পড়ে থাকা মহাকাল। “ </p>         


<p class="prose">শরত গিয়ে হেমন্তকাল এসেছে, কালীপূজো হয়ে গেছে এই সেদিন।  রাতের শিশিরে ভিজছে উঠছে ভোরের দূর্বাঘাস। মোড়ের দোকানে প্রাতর্ভ্রমণকারীর দল  ভাঁড়ের চায়ে ডুবিয়ে নানখাই বিস্কুটে কামড় দিচ্ছে। তাঁদেরএখন জোর তর্ক, উত্তেজনায় টানটান আলোচনা – “কি হচ্ছে আজকাল! ভদ্র মধ্যবিত্ত ছাপোষা ঘরের মেয়ে- বয়েসই বা কি! পচে মরবে সারা জীবন জেলে।“ “ আহা বাচ্চাটার কি হবে বলুন তো! বাবা তো খুন হল, মা’র খুনের দায়ে ফাঁসি হবে।“ “ ফাঁসি নাও হতে পারে। লোকটা  খুব অত্যাচার করত। দেখছেন না রোজ টিভিতে?  চালচলন ভাল ছিল না, নেশারু, বদস্বভাব।  বউটাকে আধমরা করত রোজ।  মুখ বুঁজে মার খেতে খেতে একদিন আর সহ্য করতে পারে নি, মাংসকাটার ছুরিটা দিয়ে ...।“   
 তুষার এখন মর্গে, পোস্টমর্টেমের অপেক্ষায়। তুতুন এখন মামারবাড়িতে, বড় চুপচাপ হয়ে গেছে মেয়েটা, কাঁদেও না আর। ঝিলিক পুলিশ  কাস্টডিতে। এতদিনে ওর একটা  নিজস্ব ঘর হয়েছে, সেল নাম্বার ৫।   
</p>
                                </div>
                            </div>
				  </div>
				  <!---stop-->
				     <!---start-->
				    <div class="col-lg-12 mb-4" id="katha_17">
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem">রঙীন পাতা    </h6>
									<i class="fa fa-microphone" onclick="katha_bolo('17')" style="float:right"></i>
                                </div>
                                <div class="card-body">
								<p class="muted" style="text-align:right">পার্থসারথী ঘোষ</p>
                            <p class="poem"> বাড়ী থেকে স্টেশন মাত্র<br>
পাঁচ ছ মিনিট ব্যস্,<br>
বেরোতে আজ দেরী হোল,<br>
হয়ত গেলো প্রথম ক্লাস।</p>
<p class="poem"> হঠাৎ দেখি বাড়ীর কাছেই<br>
ট্রেনটা গেলো থেমে,<br>
সিগন্যালে আটকে গেছে<br>
কেউ কেউ গেলো নেমে।</p><p class="poem"> লাইন থেকে ট্রেনে ওঠা!<br>
প্রাণ করে হাঁকপাঁক,<br>
গেটের পাশে দাঁড়িয়ে কে<br>
সে? তাকেই দিলাম ডাক।</p><p class="poem"> তাকিয়ো না আমার দিকে,<br>
হাতটা আগে ধরো,<br>
আমার মতন দেখতে<br>
মেয়ে পাবে অনেক আরো।</p><p class="poem"> হাতটা ধরে ওঠাও এখন<br>
ভাব দেখাও যে ভারী।<br>
ভাবো আমায় খেঁদী <br>
পেঁচী, না কোন সুন্দরী।</p><p class="poem"> এতক্ষণ যে ছিল আমার<br>
ক্লাসের তাড়াতাড়ি,<br>
প্রাণটা যাবার আতঙ্ক <br>
তার চেয়েও যে ভারী।</p><p class="poem"> ভালো করে হাতটা ধরো,<br>
আরও শক্ত করে,<br>
ট্রেনটা এবার ছেড়ে দিল<br>
যাই না যেন পড়ে।</p><p class="poem"> তোমার হাতটা ধরে সেদিন<br>					
কাঁদলে কিছুক্ষণ,<br>						
বুকের থেকে পাথর		<br>			
খসে হালকা হতো মন।	</p><p class="poem"> সহজ কাজটা সহজ ভাবে	<br>				
করা যায় না দাদা,		<br>			
মেয়ে বড় হয়েছি	<br>					
সবটা রাখি সাদা।	</p><p class="poem"> বলেছিলাম, ‘ধন্যবাদ’<br>
যতই ভাবি সেটা,<br>
খুঁজে পাই নি কোন কথা!<br>
জমে অশ্রুর ফোঁটা।</p><p class="poem"> তুমিও কিছু পাওনি<br>
তা নয়, খুলে দেখো খাতা,<br>
কোণে কোথাও জমে আছে<br>
একটা রঙীন পাতা।
</p>
                                </div>
                            </div>
				  </div>
				  <!---stop-->
				  
				       <!---start-->
				    <div class="col-lg-12 mb-4" id="katha_18">
				  <div class="card shadow mb-4">
                                <div class="card-header py-3">
                                    <h6 class="m-0 font-weight-bold text-primary poem">সুন্দরী প্রতিবেশী ও পারিপার্শ্বিক - এক ভ্রমণ কথা </h6>
									<i class="fa fa-microphone" onclick="katha_bolo('18')" style="float:right"></i>
                                </div>
                                <div class="card-body">
								<p class="muted" style="text-align:right">গোপাল বন্দ্যোপাধ্যায়</p>
                            <p class="prose"> 
							(১)
আমাকে প্রথমেই বলে দেওয়া হয়েছিল যে ট্যুরের কোন বিষয়ে মাথা ঘামানোর দরকার নেই। মেয়ের কড়া হুকুম ছিল, "তোমার কোনো টিকিট বা হোটেল বুকিং করতে হবে না। এমনকি কে কে যাবে, কোথায় কোথায় যাওয়া হবে,কত টাকা পয়সা খরচা হবে সেসব কিছু চিন্তা করার দরকার নেই। আমরা সব ব্যাবস্থা করব। তোমার কি লাগবে সেটা বলে দাও। "<br>
- আমি বললাম আমার ভোরবেলা গরম জল আর পাতিলেবু, বাতাসা লাগবে। বাথরুমে  ইউরোপীয়ান স্টাইল কমোড থাকা চাই। রাতে রুটি আর সূর্য ডোবার পর আহ্নিক এর সময় কিছু ভাজাভুজি। <br>
- তুমি একটা জলের ফ্লাস্ক আর গেলাস সঙ্গে করে নিয়ে যেও। <br>
- তথাস্তু <br> যাইহোক ব্যাপারটা যদি আমার চেনাশোনা জায়গায় হত তাহলে কোনো অসুবিধে নেই, তাও আমি আমার স্কুল কলেজের বন্ধুদের সাথে ফোন টোন করে কিছু ইনফরমেশন জোগাড় করলাম আর আটজনের একটা হোয়াটসঅ্যাপ গ্রুপে শেয়ার করলাম। অনেক জল্পনা কল্পনা করে মোটামুটি একটা ছক তৈরী হল। আমরা নেপালের তিনটে জায়গায় দুদিন করে থাকব। কাঠমান্ডু, পোখরা আর চিতওয়ান। একদিন হাতে রাখা হবে কোথাও বেশী ভাল লাগলে বা কোনো এমারজেন্সি  হলে যেন এডজাস্ট হয়ে যায়।<br>
এইসব কথা হচ্ছে মে মাসের মাঝামাঝি সময়ে মোটামুটি জুন মাসের দ্বিতীয় সপ্তাহে যাব। আমি ভাইজ্যাক থেকে কলকাতার যাওয়া আসার টিকিট করে ফেললাম। আসলে ওদের একসাথে আট দিনের ছুটি পাওয়া খুব চাপের। একমাসও হয়নি চাকরিতে জয়েন করেছে। তবে ওরা অনেক গুলো এক্সট্রা ডিউটি করে ছুটি জমিয়ে ফেললো। <br>
নেপালে তো অনেকভাবে যাওয়া যায়। প্রথমতঃ সোজা ফ্লাইটে কাঠমান্ডু। কিন্তু কলকাতা থেকে দুবাইয়ের ভাড়া কাঠমান্ডুর থেকে কম। অত খরচা চলবে না। ট্রেনে গেলে রক্সৌল বা গোরখপুর পর্যন্ত গিয়ে গাড়ি ভাড়া করে নেপালে ঢুকতে হয়। কোথাও ট্রেনের টিকিট পেলাম না। তৎকাল খুব বিশ্বাসযোগ্য নয়। আর এক উপায় শিলিগুড়ি থেকে কাকড়ভিটা হয়ে অনেক ঘুর পথে কাঠমান্ডু যাওয়া। বাস আছে, ১৬ ঘন্টা সময় নেয়। এক একজনের ভাড়া ২৫০০ টাকা করে।
সমস্ত কিছু চিন্তার মধ্যে রেখে ওরা ঠিক করলো একটা গাড়ি সাত দিনের জন্য ভাড়া করে নেপাল যাওয়া হবে। সেইমত শিলিগুড়ির এক ট্যাক্সি স্ট্যান্ডে কথা বলে নেপালী ড্রাইভার সমেত একটা টাটা সুমো গোল্ড (মোটামুটি নতুন) দৈনিক ৩০০০ টাকায় সাত দিনের জন্য ভাড়ায় নেওয়া হল। ডিজেল আর ড্রাইভারের খাইখরচা আমাদেরই দিতে হবে।<br>
সঙ্গে তিন তিনটে ডাক্তার। আশুতোষ অর্থোপেডিক্স, পর্ণা স্কিন আর মাম্পু চেস্ট। অনেকেই আমাদের সাথে আসবার জন্য উৎসাহ দেখিয়েছিল কিন্তু ওরা কড়া হাতে স্ক্রিনিং করে মাত্র ছয়জনের গ্রুপ তৈরী করা হল। আশুতোষ এর মা বাবার আসার কথা থাকলেও আসতে পারে নি, উনি বাংলাদেশে চাকরি করেন। পর্ণা আর পর্ণার মা, আশুতোষ, মাম্পু আর মাম্পুর মা এবং আমি।আমাদের মধ্যে সিনিয়র সিটিজেন পর্ণার মা। সদ্য এবছরই নর্থ ইস্টার্ন রেল হাসপাতালের চাকরি থেকে অবসর নিয়েছেন।

  </p> <p class="prose"> (২)

রাতে তো ছিলাম নর্থ ইস্টার্ন রেল হাসপাতালের গেস্ট হাউসে। একেবারে নিউ জলপাইগুড়ি স্টেশনের কম্পাউন্ডের মধ্যে। আমি আমার স্বভাবমতো ভোর পাঁচটায় ঘুম থেকে উঠে চানটান করে একটু হাঁটাহাঁটি করে রাস্তার ধারে ঝুপড়ি দোকান থেকে গরম গরম রুটি ঘুগনি খেয়ে ছটার মধ্যে রেডি। বাকি সবাইও। গাড়িও এসে গেল ঠিক সময়। সাতটার মধ্যে ফটো সেশান শেষ করে মালপত্র গাড়ির ছাদে বাঁধাছাঁদা করে বেরিয়ে পড়লাম। পানিট্যাঙ্কি যাব। ওটাই পশ্চিমবঙ্গের  ভারত নেপাল সীমান্ত। ওখানেই টিফিন করা হল। আটটায় বর্ডার খুললে আমরা আবার থামলাম কাকরভিটায়। ওটা নেপাল সীমান্ত। ফোনের নেটওয়ার্ক চলে গেল। একেবারে আউট অফ সার্ভিস বলে দিল। ওখানে আধার কার্ড জেরক্স জমা দিয়ে নাম ঠিকানা লিখে ইমিগ্রেশন অফিসে যেতে হল। সেখানে গাড়ির পারমিট বের করতে হবে। শুরুতেই বিপত্তি। লিঙ্ক ফেল। সে এক বিরক্তিকর ঝামেলা। পাক্কা দু'ঘন্টা বসে থাকতে হল। অবশ্য আমরা সেই সময় ভারতীয় টাকা নেপালী টাকায় এক্সচেঞ্জ করে নিলাম। ভারতের পাঁচ হাজার নেপালের আট হাজার দেয়। হোটেল সব বুকিং ডট কম এ নেওয়া আছে। <br>
লিঙ্ক আসার পর গাড়ির পারমিট হল। এবার রুট পারমিট করতে হবে, যেতে হবে আরটিও অফিসে।  কাছেই, তবু অনেকটা সময় নষ্ট হল। তারপর আমরা নিলাম লোকাল সিম। ছবি, আধার কার্ড দিয়ে সিম দিয়ে দিল। আধঘন্টায় এক্টিভেট হয়ে গেল। আমরা দুটো সিম নিলাম। কাঠমান্ডুর দিকে যাত্রা শুরু হল তখন বারোটা বেজে গেছে। চা টা আমাদের সঙ্গেই আছে। বার দুয়েক চা হয়ে গেছে। রাস্তা খুব ভাল, চওড়া মসৃণ। খুব স্পিডে গাড়ী চলছে। এখান থেকে ৬১৫ কিলোমিটার কাঠমান্ডু। প্রথম সাড়ে চারশো কিলোমিটার প্লেন রোড, তারপর ঘাটি। কোনো ট্রাফিক জ্যাম নেই, ডাবল রোড। রাস্তার দুপাশে অল্প কিছু বাড়ি, রুক্ষ অনাবাদি জমি। সেচ ব্যবস্থা মনে হয় খুব একটা ভাল নয়। তিনটে নাগাদ প্রায় আড়াইশ কিলোমিটার চলার পরে আমাদের ড্রাইভার মিল ছেত্রী বলল এখানে কিছু খেয়ে নিই। আমরা মানে আমি আর মিল খাসির মাংস (চামড়া সমেত) আর ভাত খেলাম। পর্ণার মায়ের একাদশী তাই ফল আর বাকিরা সবাই অত্যন্ত সন্দিগ্ধ হয়ে ম্যাগি খেল। আধঘন্টার মধ্যে আবার যাত্রা শুরু। সন্ধ্যা ছটায় থামলাম পাহাড়ের কাছে এসে। একটা মাড়োয়াড়ি দোকানে খাঁটি দুধের চা একদম মালাই মারকে। ফোনের ঘড়িটা কখন যে পনেরো মিনিট এগিয়ে গেছে  বুঝতেই পারিনি। মাম্পুর ফোনে নতুন সিম। আর আমার ফোনটা ক্যামেরা হয়ে গেছে। সাড়ে ছটার সময় যখন আমরা পাহাড়ি রাস্তা ধরলাম তখনও গনগনে সূর্য। এখানে সন্ধে সাড়ে সাতটা পর্যন্ত আলো থাকে।<br>
পাহাড়ের রাস্তাও ভাল। বেশ চওড়া, আরাকুর মতো, খুব একটা ঢাল নেই। গাড়ি থার্ড গিয়ারে চলছে। আসল বিপত্তি হল ঘন্টা দুয়েক পরে। একে অন্ধকার, তায় বৃষ্টি শুরু হল। বেশ ঝেঁপে বৃষ্টি। কি একটা রিজার্ভ ফরেস্টের ভেতর দিয়ে যাচ্ছিলাম, আরো গাড়ি যাচ্ছে। কাঠমান্ডু এখনও ঘন্টা তিনেকের রাস্তা। একটা ফরেস্ট চেকপোস্টে ধুম বৃষ্টির মধ্যে গাড়ি আটকালো। জনা চারেক নেপালী রেনকোট পড়ে ছাতা নিয়ে আমাদের গাড়ির ওপর হামলে পড়লো। বলে চেকিং হবে, সব কাগজপত্র নিয়ে মিলকে খুব বকাঝকা করছে। মিলকে এই মারে তো সেই মারে। পুরো ঘেঁটে ঘ। মিলের থেকে জানতে পারলাম, ওরা বলছে রাত আটটার পর বিদেশি গাড়ির এই রাস্তা দিয়ে যাবার হুকুম নেই। গাড়ি ব্যাক করে নিয়ে যাও, কাল সকাল আটটার পর আসবে। ওদিকে তখন রাত সাড়ে নটা, কিছুতেই ছাড়বে না। হাজার টাকার নোটও গলাতে পারছে না। সমূহ বিপদ। কোন উপায় না দেখে দুহাজার টাকার ইন্ডিয়ান নোট দিয়ে এবার পথে নামলাম আমি। পরিস্কার হিন্দিতে বলল, স্যার, সামনে আরও তিনটে চেকপোস্ট আছে, ওখানে কি করবেন? রাস্তায় বাইসন আছে, গাড়ি উল্টে ফেলে দেবে। তার থেকে আমাদের রেঞ্জারের সাথে কথা বলুন। বলবেন, আমরা সিন্ধুলি যাব, হোটেল বুকিং আছে রাস্তায় গাড়ি খারাপ হয়ে গেছিল ওটুকু রাস্তা যাওয়ার পারমিশন দিন। 
এমনিতে কোনো বিষয়ে আমার মাথা ঘামানোর কথা নয়, তবু পরিস্থিতি বুঝে এগোতে হল। টাকা পয়সা কিছু লাগলো না, এখান থেকে পাঁচ কিলোমিটার দূরে সিন্ধুলি বলে একটা গ্রাম আছে সেখানে রাত কাটাতে হবে। লোকাল ফোন নম্বর দিয়ে অফিসারের নম্বরটা নিয়ে চুপচাপ সিন্ধুলি। <br>
বেশ চওড়া রাস্তার দুদিকে আট দশটা হোটেল। তখন রাত দশটা বাজে, ঠান্ডা একেবারেই নেই, ছিটেফোঁটা বৃষ্টি। আমরা খুব সহজেই এবং সস্তায় থাকার হোটেল পেয়ে গেলাম, তবে কি ততক্ষনে ওদের রেস্টুরেন্ট বন্ধ হয়ে গেছে। রাস্তার উল্টোদিকে এক সর্দার হোটেলে খাওয়ার ব্যবস্থা। রুটি,ডালমাখনি, পনীর আর পাতিয়ালা একটা সিগনেচার। হোটেলে এসে শুয়েছি আর ঘুমিয়েছি। এই সময় কিন্তু মাম্পু কাঠমান্ডুর হোটেলের সাথে কথা বলে বুকিং এর ডেটটা একদিন পিছিয়ে দিয়ে, পোখরাতেও তাই করে পাকা বন্দোবস্ত করে ফেললো।<br>
সকালে ঘুম ভাঙলো পাঁচটায়, বাথরুম থেকে ঘুরে এসে ফোনগুলো চার্জিং এ বসিয়ে আবার ঘুমিয়ে পড়লাম। নটায় ওয়াকিং করতে বেরোলাম, তখনো সবাই গভীর ঘুমে। সিন্ধুলি আড়ে বহরে বড়জোর এক কিলোমিটার এর গ্রাম। হয়তো মূল গ্রামটা ভেতরদিকে, মাঝখানে বাসস্টপ। হৈ হৈ করছে কিছু লোকজন। রেস্টুরেন্টে অনেক লোকের ভীড়। রাস্তায় চললে দু'দিকে ঘন সবুজ পাহাড়। রাস্তার পাশ দিয়ে একটু নীচে তিরতির করে একটা নদী বয়ে যাচ্ছে। একটু দূরে একটা ঝর্ণা দেখা যাচ্ছে। এক কথায় অসাধারণ জায়গা। বড় বড় ক্যামেরা হাতে সাদা চামড়ার লোকজন। এখানে নাকি অনেক বিরল প্রজাতির পাখি/পোকা মাকড় দেখা যায়। এটা একটা জংশন। সিন্ধুলি কাঠমান্ডু লোকাল বাস সার্ভিস আছে।

 </p>  <p class="prose"> (৩)

লুচি তরকারি কফি খেয়ে একটু হাঁটাহাঁটি করে গাড়ির ছাদে মালপত্র তুলে কাঠমান্ডুর উদ্দেশ্যে বেরোতে বেরোতে প্রায় এগারোটা বেজে গেল। রাস্তায় একটা আয়নাওয়ালা মন্দির পড়লো। ভেতরে একটা ব্যাঁকাচোরা পাথর আর শেরওয়ানী পড়া বেশ সুপুরুষ এক ব্যাক্তির ছবি। ওখানে সবাই পুজো দিয়ে মন্দিরের পাশে পাহাড়ের দেওয়ালে পেরেক পুঁতে একটা করে আয়না আটকে দিয়ে যায়। ছোট বড় হাজার হাজার আয়না। অনেক দূর থেকে পাহাড়ের গা রোদে চকচক করে। রাস্তার পাশে পাশে এক নাম না জানা নদী চলেছে। এই নদীটা অদ্ভুত, পূর্ব থেকে পশ্চিমে চলেছে। গন্ডকীতে মিশেছে। রাস্তা থেকে নদীর ওপারের পাহাড়ের সংযোগকারী হ্যাঙ্গিং ব্রীজ অনেকগুলো আছে। সাধারনতঃ স্কুল বা রাস্তার জংশনের কাছে একটা ব্রীজ আছে। আমরাও একটা স্কুলের মাঠে গাড়ি দাঁড় করিয়ে ব্রীজে চড়লাম। তাতে চারচাকার গাড়ি যায় না, কিন্তু বাইক যায়। তবে গ্রামের লোকেরা মাথায় পোঁটলা পুঁটলি নিয়ে হেঁটেই যাতায়াত করছে। একশো মিটার লম্বা হবে। তলায় কাঠের পাটাতন পাতা। অনেক ছবি তোলা হল। <br>
রাস্তায় পড়লো দক্ষিণ কালীমন্দির, কাটমান্ডু ঢোকার মুখে। আমরা গাড়ি থেকেই প্রনাম জানিয়ে থামেল বলে একটা জায়গায় এলাম। এখানেই আমাদের থাকার জায়গা, হোটেল। পাশেই রয়েলস ক্যাসিনো আর ন্যাশনাল মিউজিয়াম। যা বুঝলাম থামেল হল কাঠমান্ডুর ধর্মতলা। <br>
প্রচন্ড ঘিঞ্জি অঞ্চল। কংক্রিট জঙ্গল। উঁচু নিচু সরু সরু রাস্তা। ছেলে ছোকরারা পোঁ পাঁ করে বাইক নিয়ে ঘুরছে। মেয়েরা সব দোকান চালাচ্ছে। সব জিনিসের প্রচন্ড দাম। অতি সাধারণ একটা হোটেলে, যেখানে প্রচূর সাধারণ মানুষ ভীড় করে খাচ্ছে সেরকম একটা হোটেলে আমরা ছয়জন নিরামিষ থালি আর শুধু দুপ্লেট চিকেন কারি নিলাম। বিল হল পাঁচ হাজার টাকা। ভাবা যায়? অবশ্যই জিএসটি নেই এবং নেপালী টাকা। বিকেলে পার্ক মিউজিয়াম আর থামেল মার্কেট  হেঁটে হেঁটে ঘুরলাম। ক্যাসিনোতে ঢুকতেই সবাই মিলে এমন করলো যেন আমি ঘর বাড়ি বেচে জুয়া খেলতে যাচ্ছি, মহাভারতের যুধিষ্ঠিরের মত রাজত্ব বাজি রেখে .......... যে সেল্ফিটাও না তুলে বেরিয়ে আসতে হল। ষাটটা অপশন, দুটো করে বল ফেলছে একবারে। পরপর দশটা নম্বরে টিকিট নিলে জেতার প্রবাবিলিটি অনেক বেশী। কিন্তু কে শোনে কার কথা। নূপুর তো বলেই দিল, তার ভাগনে বউয়ের পিসতুতো দিদির খুড়শ্বশুর এর বাল্যবন্ধু নাকি জুয়ায় বাজি রেখে হেরে সর্বসান্ত হয়ে গেছিলো একদিনে।
কি আর করা যাবে, সুখের চেয়ে শান্তি ভাল। এখানে আমাদের হোটেলে একটা এ্যাপার্টমেন্ট নেওয়া ছিল। মানে তিনটে ঘর,কিচেন ডাইনিং ড্রইং মিলিয়ে খুব ভাল ব্যাবস্থা। শুধু তিনতলায় এবং লিফট নেই। 
হোটেল রেস্টুরেন্টে অর্কেস্ট্রা ওয়ালা বার। আমরা স্যালাড আর কফি বানিয়ে নিলাম, রুটি তরকারি হোটেল থেকেই এলো।<br>
পরের দিন সকাল দশটা নাগাদ পশুপতিনাথ। হনুমান ধোঁকা মন্দির দেখে পশুপতিনাথ গিয়ে অনেক দূরে গাড়ি পার্কিং করে মন্দির দেখতে দেখতে দুপুর গড়িয়ে বিকেল হয়ে গেল। সবচেয়ে অদ্ভুত এখানে মন্দিরেই শ্মশান। নেপালীরা মনে করে মানুষ মরে যাওয়ার পর ভগবানের সাথে মিশে যায়। তাই মন্দিরে নিয়ে এসে জ্বালিয়ে দেয়। বিকেলে সন্ধ্যাআরতি আর চিতা একসঙ্গে জ্বলে। সে বিশাল ব্যাবস্থা। অন্ততঃ চারটে চিতা দাউদাউ করে জ্বলছে মশাল নিয়ে আরতি হচ্ছে। মাঝে মাঝে হর হর মহাদেব শব্দ কানে আসছে। আবার মন্দিরের সামনের দিকে অনেক সুন্দর বসার জায়গা। আমরাও বসলাম, ফ্লাস্কে করে চা নিয়ে বিক্রি করছে। মন্দিরের পূজারী গুলোও মনে হল হিন্দুস্তানি। সূর্য ডোবার সময় গোল হয়ে বসে আমি একটু ধর্মকথা শুরু করলাম। কেদারনাথে শুনেছিলাম এই গল্পটা।<br>
মহাভারতের পান্ডবরা পাশা খেলায় রাজত্ব হারাবার পর শ্রীকৃষ্ণর কথামত পুনরায় শক্তি অর্জন এর জন্য বিভিন্ন দেবতার আর্শীবাদ পাবার জন্য ধ্যানে বসে। ক্রোনোলজি অনুসারে ভীম শিবের ধ্যান করেন। কঠিন তপস্যার মাধ্যমে ভীম শিব ঠাকুরকে মর্ত্যে নিয়ে আসে। শিবও তুষ্ট হয়ে ভীমকে বর দেওয়ার কমিটমেন্ট করে ফেলে। আর তখনই ভীম বলে, তোমার সমস্থ শক্তি আমায় দিয়ে দাও। শিব দেখে বেগতিক,  সমস্ত শক্তি দিয়ে দিলে তার কি হবে? তবু ভক্তমনে কষ্ট দেওয়াটা শিবঠাকুর ঠিক মনে করেননি। বলেন ঠিক আছে আমায় ধরতে পারলে একবারের জন্য আমার সব শক্তি পাবি। বলেই উত্তরের দিকে ছুটতে থাকেন। শিবও ছোটে তার পিছনে ভীমও ছোটে। শিব রূপ বদলে বদলে ছোটে, আর ভীমও ছাড়ার পাত্র নয়। বাবা পবন আর দাদা হনুমানের সাহায্য নিয়ে শিবের পিছনে ধাওয়া করে। হিমালয় পর্বতশ্রেণীর কাছে এসে শিব মহিষের রূপ ধরে পাহাড়ে চড়তে শুরু করে। শেষে এক পাহাড়ের উপর ভীম মোষের পিছনের পাদুটো ধরে ফেলে। শিবও মাথাটা পাহাড়ের মধ্যে ঢুকিয়ে দেয়।
কেদারনাথ হল মোষের পিছনটা আর পশুপতিনাথ হল সেই মোষের মুখটা। <br>
ভীম তার বর পেয়েছিল। যুদ্ধে তা ব্যবহারও করেছিল। আজও কেদারনাথে মোষের পিছনদিক শিব রূপে পুজো হয় আর পশুপতিনাথে মোষের মুখ। গলা থেকে মুখ। খুব জাগ্রত।
</p> <p class="prose"> (৪)
আজকে সক্কাল সক্কাল পাততাড়ি গুটিয়ে কাঠমান্ডুর মায়া ত্যাগ করলাম। এখন যাব মনকামনা মন্দির। কালীমন্দির, শক্তিপীঠ। মায়ের অঙ্গ পড়েছিল। এটা কাঠমান্ডু থেকে অনেক দূর। পোখরার রাস্তায় পড়বে। গাড়িতে তিনঘন্টা সময় লাগলো। এখানে কেবল কার করতে হবে। অনেক উঁচু পাহাড়ের মাথায় মন্দির। কেবল কার নীচে থেকে উপরে চলে। নেপালী টাকায় ৮৩৫ টাকা এক একজনের টিকিট। চারদিকে কাচ লাগানো বক্স। ছয়জন করে বসার জায়গা। অনেক উঁচু, গুলমার্গ এর দুটো কেবল কারের চেয়েও বেশী রাস্তা। সোঁ সোঁ করে মেঘের মধ্যে দিয়ে আকাশের দিকে চলল। ভয় তো একটু করছিলো, তবে এটাই মন্দিরে যাবার পথ। পায়ে হেঁটে উঠলে সে পনেরো কিলোমিটার রাস্তা দশ ঘন্টা লাগবে।
মন্দিরে বিশাল লাইন। আমরা যখন পৌঁছলাম তখন ভোগ নিবেদন হচ্ছে। প্যাগোডা স্টাইলের মন্দির। সবাই বেশ ভক্তিভরে পুজো দিল। তবে নেপালে বাঙালী পর্যটকদের সংখ্যা খুবই কম। এখানে তো একজনও বাঙালী দেখলাম না। ওখানেই কিছু খেয়ে নীচে নামলাম তখন প্রায় চারটে বাজে। মাম্পু জিজ্ঞেস করলো, "বাবা তুমি ঠাকুরের কাছে কি চাইলে?" <br>
- আমি বললাম, "যতদিন বাঁচব ততদিন যেন নিজের পয়সায় রোজ দেড় পেগ স্কচ খেতে পারি"। অবশ্য ততক্ষণে আমরা সবাই গাড়িতে উঠে গেছি। ঘন্টা দুয়েকের জন্য রামায়ন মহাভারত শুরু করিয়ে দিয়ে চুপচাপ মাস্কটা চোখে লাগিয়ে ঘুমিয়ে পড়লাম। <br>
একজায়গায় দেখি গাড়ি গেছে আটকে। সামনে অনেক গাড়ি। পাড়ার ছেলেমেয়েরা কেউ শশা, কেউ আম, কেউ ঝালমুড়ি বিক্রি করছে। রাস্তার বাঁদিকে সব গাড়ি দাঁড়িয়ে আর ডানদিক দিয়ে শুধু এম্বুলেন্স যাচ্ছে। সামনে ল্যান্ড স্লাইড হয়েছে। কতক্ষণ দাঁড়াতে হবে কেউ জানে না। আমার তো এখানে মাথা ঘামিয়ে কোনো কাজ নেই। বিন্দাস চাকার পেছনে পাথর লাগিয়ে, জানলা দরজা খুলে চা বানাতে লেগে পড়লাম। এখানকার লোকেরা বাজারদর ঠিক জানে না। একটা বড় শশা(খুব ভাল খেতে)৫০ টাকাতে বিকোচ্ছে অথচ ১০ টাকায় চারটে কাগজি লেবু। মিল সব দেখে এসে বলল, রাস্তা বানিয়ে ফেলেছে এবার ছেড়ে দেবে। বলতে বলতে উল্টো দিকের গাড়ি চলা শুরু হল। আমাদের যখন ছাড়লো তখন সন্ধ্যা হয় হয়। আলো আঁধারের মধ্যে তখনও ধসের জায়গাটায় কাদা মাটি আর একদম কিছু নুড়িপাথর পড়ছে। অবশ্যই অনেক লোকজন আছে। বাসের লোকজন নামিয়ে হাঁটিয়ে নিয়ে যাচ্ছে। আমরা ঠিকই পাশ হয়ে গেলাম। কিন্তু পোখরা অনেক দূর, রাস্তাও খারাপ। খানা খন্দে ভরা। গাড়ি হেলতে দুলতে একদম আস্তে আস্তে চলছে। তার ওপর আবার বৃষ্টি শুরু হল। রাস্তার ঝাঁকুনিতে জানলার কাচের হ্যান্ডেলে আশুতোষের মাথা ঠুকে আলু। বেচারা লম্বা মানুষ, পিছনে বসেছিল। রাত দশটা নাগাদ পোখরার কাছাকাছি একটা ধাবাতে ডিনার। রুটি তরকারি চিকেন সবই পাওয়া গেল তার সঙ্গে পাওয়া গেল নেপোলিয়ন। খুব সামান্য বৃষ্টি,পাহাড়ের কোলে, রাস্তার ধারে বিরাট বীচ আম্ব্রেলা লাগানো টেবিল চেয়ারে বসে গরম গরম খাবার। পুরো পয়সা উশুল। আমাদের দেখাদেখি আরও দুটো গাড়ি ওখানে এলো। দুটোই ইন্ডিয়ার গাড়ি, শিলিগুড়ির গাড়ি। পোখরা যাচ্ছে।</p> <p class="prose"> (৫)পোখরা জায়গাটা খুব সুন্দর, পরিস্কার। চারদিকে উঁচু উঁচু পাহাড়ের মাঝে একটা বিরাট লেক, লম্বাটে, ন্যাচারাল, শেষ দেখা যায় না। সাথে অনেকটা সমতল জায়গা। লেকের একদিকে খাড়া সবুজ পাহাড় অন্যদিকটা বাঁধানো। চওড়া পিচের রাস্তা তার পাশে পাশে হাজারো হোটেল রেস্টুরেন্ট। এখানেই  একমাত্র সব দোকানের নাম, হোর্ডিং ইংরিজিতে। বাকি সারা নেপালে সবকিছু হিন্দিতে লেখা। নেপালী ভাষার বোধহয় অক্ষর হয় না, মানে রাস্তায় ঘাটে কিছু চোখে পড়েনি। আমি তো রোজকার মতোই পাঁচটাতে ঘুম থেকে উঠে, ফ্রেস হয়ে ট্র্যাকশুট পড়ে হাঁটতে বেরিয়েছি। প্রচুর সাহেব মেম ওয়াকিং করছে। হালকা মেঘলা আকাশ, বৃষ্টি নেই। সাতটায় হোটেলে ফিরে চানটান করে সদলবলে বেরিয়ে পড়লাম। এ জায়গাটা বেশ বিলেত বিভুঁই লাগছে। এখানে সব হোটেলে, রেস্টুরেন্টে এমনকি কফিশপেও ফ্রি ওয়াইফাই। আমরা টিফিন করতে যে রেস্টুরেন্টে গেলাম তার নাম "Hunger's eye"<br>
পর্ণার মা বলল,"আমাগো দ্যাশে এটারেই কয় চক্ষুখিদা, যাই দেহ্ খাওনের লগে মন করবে"। সবকিছুই চেনা খাবার আছে। আমি থুকপা খেলাম। দার্জিলিং এও খেয়েছি, কলকাতার চায়না টাউনেও খেয়েছি তবে এটা বেশী সুস্বাদু। বিভিন্ন রকমের রংবেরঙের সবজি আর নুডুলস্ আর তিনভাগ জল দিয়ে সিদ্ধ করা। একটা ডিমের অমলেট সরু সরু করে কেটে মস্ত এক জামবাটিতে করে দিল, এক্কেবারে ধোঁয়া ওঠা। নুন, গোলমরিচ, ভিনিগারে ভেজানো লঙ্কা, টমেটো সস,চিলি সস আরও দুটো অদ্ভুত দেখতে (বিকট গন্ধ) সস আলাদা করে দিল। স্বাদ অনুযায়ী মিশিয়ে নিতে হবে।<br>
আমরা লেকে বোটিং করলাম। প্যাডেল বোটের দুপাশে দুটো নৌকো। দশবারো জন বসতে পারে। এমনিতে জিনিসটা অনেক বড়। ডোববার কোনো চান্স নেই। একঘন্টার ভাড়া ১৫০০ টাকা। প্যাডেল করার জন্য ওদের লোক থাকবে। জলের মধ্যে একটা মন্দির আছে, সেখানে নিয়ে গেল। শান্ত কালচে সবুজ নিস্তরঙ্গ গভীর  জল।বোট যেন মোজাইক টাইলসের উপর স্লিপ কেটে এগিয়ে চলেছে। কোনো দুলুনি নেই। হাইওয়েতে বিএমডব্লিউ গাড়িতে যাওয়ার মতন। কোথা দিয়ে একঘন্টা কেটে গেল বুঝতেই পারলাম না। <br>
বোট থেকে নেমে সটান গাড়িতে উঠলাম। এবার যাব গুপ্তেশ্বর মন্দির আর দেবীস ফল।ওগুলো একই জায়গায়। প্রথমে দেবীস ফল। টিকিট কাটতে হয়। খুব খরস্রোতা এক ঝরনা। এ ঝর্ণার পাশে ঘন্টার পর ঘন্টা থাকলেও কবিতা আসবে না। শব্দে কানে তালা ধরে যাবে। দুর্বার গতিতে প্রচন্ড শব্দে হাঁউ মাউঁ করে পাহাড় থেকে বিশাল এক অন্ধকার গুহার মধ্যে সশব্দে আছড়ে পড়ছে। দেখার মত জায়গা।<br>
গুপ্তেশ্বর অতল গভীরে।  মন্দিরের প্রবেশ পথটা বড়সর অনেক বসার জায়গা অনেকগুলো বড় বড় পেডেস্টেল ফ্যান। সিঁড়ি নেমে গেছে। প্রায় শ দুয়েক সিঁড়ি নামার পর একটা বাঁকের কাছে সব অন্ধকার হয়ে গেল। এরপর পাথরের গুহার রাস্তা।  মাথাটা অনেকটা নামিয়ে চলতে হচ্ছে। খুব ছোট ছোটো ধাপ কাটা, সবসময় সবদিক থেকে ফোঁটা ফোঁটা জল পড়ছে। ভীষণ পিছল। জুতোয় ভাল গ্রীপ না থাকলে সরসরিয়ে পড়ে যাবার খুব চান্স। গুহা সরু থেকে আরও সরু হতে লাগলো। পাথরের দেওয়ালে একটু দূরে দূরে টিমটিমে আলো।ক্লীট ওয়ারিং করা বোধহয় ভোল্টেজ কম করা, কারেন্ট মারছে না। চারদিকে জল থৈথৈ  সে এক অলৌকিক পরিবেশ। এবারে একটা জায়গায় অনেকটা চওড়া ফাঁকা, এখানেই শিবলিঙ্গ। দু তিনজন পুরোহিত আর ভীড় করে লোকজন। জল সমানে পড়ছে। আরও অনেক তলায় যাওয়া যায়। এখানটা সিমেন্ট  বাঁধানো সিঁড়ি। নীচে গিয়ে দেখি ঐ দেবীস ফল ওখানে সশব্দে পড়ছে কিন্ত আশ্চর্য তারপরই একদম শব্দ নেই। কোথায় জল কোথায় আওয়াজ। এখানকার লোকে বলে মহাদেব এইখানে দেবীকে ধরে বেঁধে ফেলেছিল। স্যাঁকরার ঠুকঠাক, কামারের এক ঘা। সত্যিই অদ্ভুত, মনে রাখার মত।<br>
শিবলিঙ্গের চারপাশে অনেক ধূপ ধুনা মশাল জ্বলছে, কিন্তু কোনো অসুবিধে হচ্ছে না। ভাল করে দেখলাম একটা ন্যাচারাল চিমনি। ধোঁয়াগুলো কুন্ডলী পাকিয়ে পাহাড়ের এক গর্তের মধ্যে ঢুকে যাচ্ছে। জামা জুতো টুপি ভিজিয়ে ওপরে উঠে একটু বসে পাখার হাওয়ায় শুকিয়ে নিলাম। চা ও পেয়ে গেলাম।<br>
হোটেলের কাছে এসে গাড়ি থেকে আমি আর নূপুর নেমে পড়লাম। বাকি সবাই ক্লান্ত হয়ে হোটেলে ফিরে গেল কফি খাবে বলে। এখানে কৃষ্ণ মন্দিরও প্যাগোডা স্টাইলে। চন্দননগরে রবিঠাকুরের বাড়িটার মত লেকের জলে ঝুল বারান্দায় কৃষ্ণ মন্দির। অনেক বসার জায়গা। টুপিটা খুলে কোনের দিকে নিরালা পরিস্কার একটা বেঞ্চে,  গোধুলির আলোমাখা আকাশপটের মধ্যে পাখির কলতানে মুখরিত সন্ধ্যায় একটু জীবনের চাওয়া পাওয়ার গল্প আর  ...... এই ঝালমুড়িওয়ালা, কাঁচা লঙ্কা দিয়ে ৫০ টাকার মুড়ি বানাও তো, আচারের তেল দিও।</p><p class="prose"> (৬)আজ পোখরায় দ্বিতীয় সকাল এবং টেনশন। গতকাল রাতে নেপালের এক অখাদ্য বিরিয়ানি, মনে হচ্ছে সরষের তেলে রান্না করা, চপচপে মেয়োনিজ, ভাতগুলো গলা। মানে এত বাজে বিরিয়ানি তেলেগুরাও রাঁধতে পারবে না। তা আজকে ওয়াকিংটা একটু বেশীই করলাম। চার চারটে এটিএম ঘুরে এলাম। এতক্ষণ পর্যন্ত খরচাপাতি হয়ে ক্যাশ টাকা শেষের দিকে। অবশ্য আমার কাছে পাঁচটা দু হাজারের নোট লুকিয়ে রাখা আছে, সেটা কাউকে বলিনি। আমি তো কোনো বিষয়ে মাথা ঘামাব না তাই চুপচাপ দেখে যাচ্ছি। এখন আমার কাছে তিনটে ডেবিড কার্ড দিয়ে বিভিন্ন ব্যাঙ্কের এটিএম এ ট্রাই করছি। টাকা কনভারসন সব দেখাচ্ছে, কিন্তু টাকা আসছে না। ঘেমে-নেয়ে শেষে ক্রেডিট কার্ড দিয়েই ক্যাশ নেবার চেষ্টা করলাম। এবারও হল না। আমার HDFC ইন্টারন্যাশনাল কার্ড তবু টাকা আসছে না। ওদের ফোন করা শুরু করলাম। কাছেই একটা কফি শপ থেকে ওয়াইফাই দিয়ে গুগল ডুয়ো, হোয়াটসএ্যাপ সব ট্রাই করলাম, শুধু শুধু আমায় ১৫০ টাকা দিয়ে অর্গানিক চা খেতে হল। HDFC হোয়াটসঅ্যাপে রেসপন্স দিল। অনেক ম্যাসেজ চালাচালির পর একজনকে ফোনে ধরা গেল। সে সব দেখেশুনে বলল, আপনার ইন্টারন্যাশনাল ফেসিলিটি এক্টিভেট  করা নেই, করে দিচ্ছি। একটা OTP আসবে আমায় বলুন।<br>
- আরে ফোন তো আউট অব সার্ভিস ম্যাসেজ কি করে আসবে? হোয়াটসঅ্যাপ বা মেলে আসবে কি?<br>
- আমাদের রেকর্ডে আপনার মেল এড্রেস নেই।<br>
- তা এখন নিয়ে নিন।<br>
- তাতেও OTP আসবে<br>
- ব্লা ব্লা ব্লা অনেক কথা বললাম কিন্তু চাপটা ভালই।<br>
খুব একটা নিতে পারছিলাম না, বেশ খানিকক্ষণ ব্রিদিং এক্সারসাইজ করে হোটেলে ফিরে লুকোনো টাকাগুলো (নেপালে ইন্ডিয়ান কারেন্সি সব জায়গায় চলে, হিসেব মত আমার কাছে ১৬০০০ টাকা আছে) একবার দেখে নিয়ে ভাবলাম, এখানকার শুধু গতকালের খাবার আর কিছু জল আর কফির দাম দিতে হবে। দশ হাজার টাকার পেট্রল ভরলে ফিরে যাওয়া যাবে। কিন্তু আর দুদিন চিতওয়ানে কি হবে? ভাবতে ভাবতে আবার ঘুমিয়ে পড়লাম। নটায় আবার উঠে মাম্পুকে আস্তে আস্তে ব্যাপারটা বললাম। উদ্বিগ্ন হয়ে শুনে কি সব চিন্তা করে পাশ ফিরে শুতে শুতে বলল, ও আশুতোষ সব দেখে নেবে, ওর অনেক এমআর এর কানেকশন আছে তুমি চিন্তা করোনা, ঘুমিয়ে পড়।
মিনিট পনেরো পর দেখি আশুতোষের ঘরে, মাম্পু পর্ণা আর আশুতোষ মিলে কি সব যুক্তি পরামর্শ করছে। আশুতোষ সিগারেট  খায়। ইতস্তত করছিল, পারমিশনটা দিয়েই দিলাম। ডেবিট কার্ড কাজ করবে না, ওদের কারো কাছেই ক্রেডিট কার্ড নেই। ফোন পে, গুগুল পে, হোয়াটসএ্যাপ পে কিছুই কাজ করছে না। এখানে লোকাল কারো ব্যাঙ্ক এ্যাকাউন্টেও টাকা পাঠানো যাচ্ছে না,অথচ বুকিং ডট কম এ হোটেল বুকিং করা যাচ্ছে। তাহলে উপায়? এমআর হল মুশকিল আসান। ইস্ট ওয়েস্ট মানি ট্রান্সফার বলে একটা সংস্থা আছে।  এখান থেকে ফোন পে তে টাকা পাঠিয়ে  মালদা থেকে কেউ কুড়ি হাজার ইন্ডিয়ান টাকা এই হোটেল ম্যানেজারের পারশোনাল এ্যাকাউন্টে পাঠিয়ে দিল (অবশ্য এর জন্য ২০০ টাকা কমিশন দিতে হয়েছে), আর এই হোটেল ম্যানেজার আশুতোষ কে ৩২০০০ নেপালী টাকা ক্যাশ দিয়ে দিল। ব্যাস টেনশন খতম। ব্যাটারা বলে চলো আঙ্কেল কফি পিতে হ্যায়। আমরা চারজন হৈ হৈ করে বেরিয়ে পড়লাম।
আশুতোষ কে এখন ডাঃ আশুতোষ বলে ডাকা যেতেই পারে। </p><p class="prose"> (৭)চিতওয়ান হল পাহাড়ি জঙ্গল। হাতি, বাঘ, ভাল্লুক, বাইশন আরও অনেক জন্তুজানোয়ার দেখতে পাওয়া যায় আর দেখা যায় অগুন্তি রংবেরঙের পাখি।
পোখরা থেকে সকাল এগারোটায় বেরিয়ে চিতওয়ানে পৌঁছাতে পৌঁছাতে প্রায় বিকেল চারটে। মাঝে পেট্রল পাম্পে লাঞ্চ করলাম। এমনিতেই দেরী হয়ে গেছিল, সব খাবারই শেষ। ছিল সিঙাড়া আর ম্যাগি। পাশে বাগানে নধরকান্তি বেগুন হয়ে ছিল। ম্যানেজার আর কুকটাকে ধরে এনে বললাম আমাদের একটু ভাত আর বেগুনের ভর্তা করে দাও তো বাপু, টাকা দেব, আমাদের বিল লাগবে না। আধঘন্টা বসলাম কিন্তু তৃপ্তিদায়ক খাবার খেলাম। কফিও খেলাম, সঙ্গে কয়েকটা বিসলারির জলের বোতল তবে দুটো কড়কড়ে নেপালী হাজার টাকার নোটের বিনিময়ে। <br>
চিতওয়ান রিভারসাইড রিসোর্ট। অনেক বড় জায়গা, ঘরগুলোতেও যেন ফুটবল খেলা যাবে। বাচ্ছারা তো সুইমিং পুলে দাপাদাপিতে ব্যস্ত হয়ে পড়লো। কোন একটা ওষুধের কোম্পানির কনফারেন্সে এসেছে জনা দশেক তামিল লোক, তারা বন ফায়ারের তোড়জোড় করছে। আমরা সুইমিংপুলের পাশে।  সুন্দর একটা কাঠের ডেক চেয়ারে। ওশেনিয়া ব্লু বলে একটা মকটেল দিয়ে গেল সবাইকে। ওটা ওয়েলকাম ড্রিঙ্কস। ওয়েটারটাকে পাশে ডেকে পাত্রটা ফেরত দিয়ে আস্তে করে বললাম, ৯০ ভদকা, হাফ চামচে লেবুর রস আর একটা কাঁচালঙ্কা চিরে বিজগুলো ফেলে দিয়ে এর মধ্যে দিয়ে নিয়ে এসো। সাথে সাথেই চলে এলো। ম্যানেজারও এলো আলাপ করতে। কিছু অসুবিধা হচ্ছে কিনা ইত্যাদি। ব্যাটাকে বললাম যদি হালকা কোনো ইন্ডিয়ান গান বাজতো তাহলে ভাল হত। খুব স্মার্ট ছোকরা, বলে আপনার ফোনটা দিন ব্লুটুথ দিয়ে আপনিই চালান। দেখি প্রতিটা লাইটের তলায় স্পীকার। অরিজিৎ সিং এর ঐ গানটা যেটা হেমন্ত আর লতার ডুয়েট ছিল। বেশ মনোরম স্নিগ্ধ একটা পরিবেশ। আবার একজন এসে বলল আপনারা কি খাবেন ইত্যাদি। মুরগির বারবিকিউ, পেটের ভেতর সসেজ দিয়ে, মিনিট পনেরো পর আর একটা ৯০ দিয়ে যেও।<br>
সবাই যে যার ঘরে গিয়ে ফ্রেশ হয়ে বন ফায়ারের একদিকে গোল হয়ে বসলাম। ওখানেই একটা টেবিল লাগিয়ে দিল। মুরগী রোস্ট হল, আগুনের মধ্যে দিয়ে "নদীর জল মচকা ফুলের পাপড়ির মত লাল"।
</p><p class="prose"> (৮)নেপালে জঙ্গল সাফারি হল না। আমরা অনেক খবরই জানতাম না। তবে আমার বন্ধুটা বলেছিল বর্ষার সময় চিতওয়ানে না যেতে। আমরা ভেবেছিলাম অফ সিজন ডিসকাউন্ট হয়তো পাওয়া যাবে। পুরো জঙ্গল সাফারি যে বন্ধ হয়ে যাবে সেটা বুঝতেই রাত হয়ে গেল। একদম পনেরোই জুন থেকে দু মাসের জন্য সমস্ত রকম জঙ্গল সাফারি বন্ধ। ঐ এলাকার কাছাকাছি গাড়িও যেতে দেবে না। এখন পশুপাখির বাচ্চা হওয়ার সময়। ঐ সময় কোনোভাবেই বিরক্ত করা যাবে না। অনেকভাবে চেষ্টা হল, এমনকি হাতিও চলবে না। চিতওয়ানে একদিনের বুকিংই ছিল। আমরা এখান থেকে চলে গিয়ে লাটাগুড়িতে জঙ্গল সাফারি করব বলে এখানকার সব টাকাপয়সা মিটমাট করে সকাল সকাল রেডি হয়ে নিলাম।
আজ নেপালকে বিদায় জানানোর পালা। যদিও আগামীকাল পর্যন্ত নেপালের পারমিট আছে তবু লাটাগুড়ির রিসর্টটাও খুব ভাল। 
এখানে অনেকেই ঘরে হাতি পুষে রেখেছে। হাতির মল-মূত্র থেকে অনেক ওষুধ তৈরী হয়, অন্য সময় হাতি সাফারি করে সওয়ারি নিয়ে। যা হোক যেমন ভাবা তেমনি কাজ। মালপত্র গাড়ির ছাদে। জলখাবার কমপ্লিমেন্টারি ছিল। খানিক খেলাম, খানিক ছাঁদা বেঁধে নিলাম। গাড়িতে অনেকটা ডিজেল ভরা হল। মাঝপথে মানে প্রায় কাকরভিটার কাছাকাছি এসে লাঞ্চ করে পেঁড়া কিনে যার কাছে যত নেপালী টাকা আছে শেষ করে দিলাম। বিকেল চারটের মধ্যেই বর্ডার। কাকরভিটা খুব বড় টাউন। সবচেয়ে মজার লোকজন সব নেপালী ভাষায় কথা বলছে, দোকানের সাইনবোর্ডে সব হিন্দিতে লেখা আর মানুষজন সব দেহাতি, ভোজপুরী, মৈথিলী। বউগুলোও সেই টিপিক্যাল হিন্দুস্তানি, সিনথেটিক শাড়ি, গলা অবধি ঘোমটা দেওয়া, আর ছেলেছোকরাগুলো এককানে দুল পড়ে একমনে গুটখা চিবোচ্ছে। <br>
তা বর্ডারে কোনো অসুবিধেই হল না, শুধু নেপালের গাড়ির পারমিটটা নিয়ে নিল। আর আমরা পড়লাম ট্রাফিক জ্যামে। পানিট্যাঙ্কি থেকে শিলিগুড়ি বাসস্ট্যান্ডের কাছে গ্যারেজে পৌছুতে লেগে গেল পাক্কা দু'ঘন্টা। বৃষ্টিও শুরু হল। আমার গাজলডোবায় চিংড়ি ভাজা দিয়ে আহ্নিক করার প্ল্যানটা ভেস্তে গেল। গাড়ির সমস্ত পাওনাগণ্ডা মিটিয়ে আগামীকালের কলকাতা যাবার বাস টিকিট নিয়ে চা খেয়ে একটু আড্ডা দিয়ে লাটাগুড়ির পথে রওয়ানা দিতে দিতে আটটা বেজে গেল। লাটাগুড়িতেই খাবারের অর্ডার দিয়ে দেওয়া হল। আমরা ফুলবাড়ি হয়ে চললাম। দেড় দু ঘন্টা লাগবে।</p> <p class="prose"> (ফাউ)খুব বৃষ্টি পড়ছে, আমাদের গাড়ির ড্রাইভারও বদলে গেছে। একটু পরেই লাটাগুড়ি পৌঁছেই গাড়িটাও ছেড়ে দিতে হবে। এ গাড়ির কনট্রাক্ট শেষ। খুব সুন্দর রাস্তা, চকচকে-ভেলভেটি তায় বৃষ্টি হচ্ছে বলে সুন্দরী ডুয়ার্স দুদিকের চাবাগান সবুজ কালো কার্পেট বিছিয়ে অভ্যর্থনা করছে। আমরা লোকেশন ম্যাচ করে রিসর্টে পৌঁছালাম তখন প্রায় রাত দশটা বাজে। খুব ভাল ব্যবস্থা, খুব তাড়াতাড়ি গরম জলে ভাল করে চান করে ডাইনিং এ চলে গেলাম। এখানে ঘরগুলোর মাঝে আলাদা জায়গায় বাঁশের গ্রীল দেওয়া গ্র্যানাইট পাথর বসানো টেবিল আর হাতল ছাড়া বেতের চেয়ার। বাকিদের ফ্রেস হওয়ার আগেই আমার ব্যাগের বাঁচা সিগনেচার ঝুড়ি আলুভাজা দিয়ে সদব্যবহার করে খাবারগুলো একটু দেখে নিলাম। সবার পছন্দের সবকিছু রেডি করে রেখেছে। মাংসটাও একটু টেস্ট করা হল। অনেকদিন পর আলু দিয়ে মাংসের ঝোল পেলাম। আমরা সবাই তো খেলামই, হোটেলের ছেলে দুটোকেও খাওয়ালাম। বৃষ্টি সমানে পড়ছে। আমাদের মধ্যে কেউই তেমন গানটান জানেনা। শেষে আমাকেই বলল একটা গল্প বলতে। <br>
- তা কিসের গল্প শুনবি? প্রেমের, বন্ধুত্বের, যুদ্ধের নাকি ঠাকুরের? <br>
- না না বাবা, তুমি একটা জঙ্গলের গল্প বল। তুমি তো অনেক জঙ্গলে ঘুরেছ। <br>
- আমি বরং একটা বাঘের গল্প বলি। জঙ্গলের রাজা বাঘ আর গৃহপালিত গরুর গল্প।<br>
তা একদিন এক জঙ্গলের ধারে এক রাখাল তার গরুকে সবুজ ঘাসের মধ্যে লম্বা দড়ি দিয়ে বেঁধে রেখে অন্য কাজ করতে চলে গেছে। কিছুক্ষণ পর সেখানের সব ঘাস খেয়ে ফেলে গরুটা একটু দূরের ঘাস খাওয়ার চেষ্টা করছে হঠাৎ করেই গলার দড়িটা খুলে যায়। গরুও অমনি আরও ভাল সতেজ ঘাস খাওয়ার উদ্দেশ্যে জঙ্গলের ভেতর ঢুকে পড়ে। ভালই ঘাস খাচ্ছিল এমন সময় রাজা বাঘ এসে হাজির। গরু তো দেখে মহা বিপদ, লোভ করতে গিয়ে কাঁচা বয়সে শেষে প্রাণটাই খোয়াবে? বেগতিক দেখে হাম্বা হাম্বা করতে করতে গ্রামের দিকে ছুট লাগালো। বাঘ এদিকে বুঝতে পেরেছে শিকার নাগালের মধ্যে একটু খেলিয়ে শিকার করব। বাঘও গরুটার পিছু নিল। খানিক দূরে একটা পাঁকের পুকুর ছিল, গরুটা সেখানে ঝাঁপ দিল, হাঁচড় পাঁচড় করে মাঝপুকুরে চলে গেল। বাঘও তার পিছনে পুকুরের কাদা পাঁকের মধ্যে ফেঁসে গিয়ে গরুকে খুব বকাঝকা শুরু করল।ব্যাটা তোর পেটে এত শয়তানি বুদ্ধি? আমার কাছ থেকে এভাবে পালাতে পারবি? গরু বলে এখন আমরা দুজনাই ফেঁসেছি, আমি আমার মালিককে ডাকছি, তুমিও তাই কর। বাঘ বলে, যাঃ, আমার আবার মালিক কে? আমি তো রাজা, জঙ্গলে সবাই আমাকে ভয় করে।
কিন্তু গরু সমানে হাম্বা হাম্বা করেই গেল। সেই শব্দ শুনে গ্রামের লোকজন এসে গরুকে টেনে তুললো আর বাঘকে বাঁশ দিয়ে পিটিয়ে মেরে ফেললো।<br>
তাহলে মরাল অফ দি স্টোরি কি? গরুর বুদ্ধি বেশী না বাঘের বুদ্ধি কম?<br>
- বাবা তুমি কিন্তু আমাদের বোকা বানাচ্ছো। এরকম কিছু হয়ই না।<br>
- আরে এটা তো গল্প, মরালটা হল লোভ করা বা নতুনত্বের স্বাদ নেওয়া ভাল, কিন্তু বুদ্ধি আর কনফিডেন্সটা যেন থাকে।<br>
আরও কিছুক্ষণ বসে ছিলাম। সামনে অনেকটা লন আছে আর চা গাছের বেড়া দেওয়া খুব যত্ন করে ছাঁটা। কিছুদিন আগেই এখানে বোমকেশ বক্সীর একটা সিনেমার শুটিং হয়েছিল। আমরাও কাল সকালে চারদিক এক্সপ্লোর করব। HDFC ব্যাঙ্ককে ফোন করে খুব কথা শোনালাম।<br> 
তারপর ঘুমিয়ে কিন্তু ঠিক পাঁচটায় উঠে পড়েছি। এখানেও জঙ্গল সাফারি বন্ধ।  জুন জুলাই মাসে পৃথিবীর এই প্রান্তে সব সাফারি বন্ধ থাকে। চা বাগান চষে ফেললাম। রিসর্টটা একদম চা বাগানের মধ্যে। ছ'খানা বড় বড় ঘর আছে, তিনটে মোট হাট, একটা হাটে দুটো করে ঘর। একটা টোটো করে সকাল থেকে দুপুর পর্যন্ত লোকাল সব ঘুরলাম। এখানে টাটার চা বাগান। রোজ ভ্যালির বন্ধ চা বাগান, স্কুল, হেল্থ সেন্টার, বাজার। পেল্লাই সাইজের চাঁপাকলা অবিশ্বাস্য কম দামে। কিছু কাঠ, বাঁশের খেলনাপাতি, চা, মধু এইসব অনেক কিছু কেনা হল। দুপুরে খেয়ে  একটু ঘুমিয়ে, বিকেলে গাজলডোবায় সূর্যাস্ত দেখতে দেখতে আয়েশ করে চা-টা খেলাম। রাত আটটায় শিলিগুড়ি থেকে ভলভো বাস। ডবল স্লিপার কোচ। 
</p>
                                </div>
                            </div>
				  </div>
				  <!---stop-->
				  </div>
                

                </div>
                <!-- /.container-fluid -->

            </div>
            <!-- End of Main Content -->

            <!-- Footer -->
            <footer class="sticky-footer bg-white">
                <div class="container my-auto">
                    <div class="copyright text-center my-auto">
                        <span>Copyright &copy; Your Website 2021</span>
                    </div>
                </div>
            </footer>
            <!-- End of Footer -->

        </div>
        <!-- End of Content Wrapper -->

    </div>
    <!-- End of Page Wrapper -->

    <!-- Scroll to Top Button-->
    <a class="scroll-to-top rounded" href="#page-top">
        <i class="fas fa-angle-up"></i>
    </a>

    <!-- Logout Modal-->
    <div class="modal fade" id="logoutModal" tabindex="-1" role="dialog" aria-labelledby="exampleModalLabel"
        aria-hidden="true">
        <div class="modal-dialog" role="document">
            <div class="modal-content">
                <div class="modal-header">
                    <h5 class="modal-title" id="exampleModalLabel">Ready to Leave?</h5>
                    <button class="close" type="button" data-dismiss="modal" aria-label="Close">
                        <span aria-hidden="true">×</span>
                    </button>
                </div>
                <div class="modal-body">Select "Logout" below if you are ready to end your current session.</div>
                <div class="modal-footer">
                    <button class="btn btn-secondary" type="button" data-dismiss="modal">Cancel</button>
                    <a class="btn btn-primary" href="login.html">Logout</a>
                </div>
            </div>
        </div>
    </div>

    <!-- Bootstrap core JavaScript-->
    <script src="vendor/jquery/jquery.min.js"></script>
    <script src="vendor/bootstrap/js/bootstrap.bundle.min.js"></script>

    <!-- Core plugin JavaScript-->
    <script src="vendor/jquery-easing/jquery.easing.min.js"></script>

    <!-- Custom scripts for all pages-->
    <script src="js/sb-admin-2.min.js"></script>

    <!-- Page level plugins -->
    <script src="vendor/chart.js/Chart.min.js"></script>

    <!-- Page level custom scripts -->
    <script src="js/demo/chart-area-demo.js"></script>
    <script src="js/demo/chart-pie-demo.js"></script>
<script src="https://code.responsivevoice.org/responsivevoice.js?key=Xn1kv449"></script>
<script src="https://code.jquery.com/jquery-2.1.4.min.js"></script>
<script>function katha_bolo(param){
let selector="katha_"+param;
//let text_to_read=(document.getElementById(selector).textContent).replace(/<\/?[^>]+(>|$)/g, "").replace(/\r?\n|\r\t/, "").replace("<br>","").replace("<p>","").replace("</p>","");
let text_to_read=(document.getElementById(selector).innerText).replace("\\t", "").replace("\\n","")

text_to_read=$.trim(text_to_read);
console.log(text_to_read);
let voice="";
if (param%2==0)
voice="Bangla India Male";
else
voice="Bangla India Female";
responsiveVoice.speak(text_to_read,voice,{pitch:1,rate: .75,volume:1.6})
}
</script>
</body>

</html>